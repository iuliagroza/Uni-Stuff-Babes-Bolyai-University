[
    {
        "title": "Trump iese „la rupere” pe subiectul Ucraina",
        "text": "Iar schimbările pot să aibă consecinţe planetare, relansând pe o bază complet nouă competiţia pentru putere din acest moment şi repoziţionându-i actorii.\n\nIntervievat de realizatorii unui podcast („Clay and Buck”), reprezintă rezumatul viitoarei agende a sa în competiţia prezidenţială şi, ca atare, trebuie urmărit cu mare atenţie. Dar scandalul de acum vine de la o replică într-adevăr deschizătoare de noi perspective în ce ar putea însemna relaţia SUA cu Ucraina. A spus fostul preşedinte al SUA:\n\n„Mă întreabă lumea: ce aţi fi făcut?...Ei bine, n-ar fi fost nevoie să fac nimic. Putin n-ar fi făcut asta cu mine. N-ar fi făcut-o. La nivel minimal, Ucraina ar fi trebuit să facă o înţelegere...ar fi trebuit să renunţe la Crimeea. Ar fi avut ceva cu NATO şi să zică „OK, nu intrăm în NATO” şi atunci ar fi avut o ţară pentru că Putin dorea să încheie o înţelegere...acum cred că este cu mult mai greu de făcut o înţelegere...(Putin) va vrea să preia întreaga zonă. Este foarte, foarte trist ceea ce s-a întâmplat cu Ucraina”.\n\nChestiunea este deosebit de serioasă deoarece, „renunţarea la Crimeea” nu numai că repune pe tapet întreaga discuţie despre „teritorii contra pace”, dar, ceea ce este absolut grav, dă dreptate lui Putin care a pus lumea în faţa unui fapt împlinit, preluarea Crimeei, fost teritoriu dintr-un stat suveran şi independent şi asimilarea lui la propriul teritoriu naţional. Proces care, acum se transformă într-un precedent care pare să aibă ca finalitate preluarea uneia după alta a cât mai multe dintre regiunile ucrainene cucerite în urma „operaţiunii militare speciale”. Cel puţin până în acest moment, poziţia guvernelor şi organizaţiilor internaţionale, în orice caz a celor din spaţiul euro-atlantic, a fost că nimeni, niciodată, nu va recunoaşte acest „act de piraterie” şi penalizat, dacă vă mai aduceţi aminte, de serii întregi de sancţiuni, inclusiv din partea SUA.\n\nDacă se schimbă punctul de vedere american, fără îndoială că vor exista state care să urmeze fără comentarii indicaţiile de la Washington, poate chiar începând cu Germania care ar putea reveni la tipurile de aur în care se pregătea să primească laurii independenţei energetice odată cu demararea fluxurilor de gaze naturale pe Nord Stream 1 şi 2. Dar cum rămâne cu principiile, scuzaţi dacă acest termen răneşte auzul şi sensibilităţile cuiva, dar l-am folosit pentru că, până acum, nu-i aşa, numai despre principiile de libertate şi sacrificii necesare s-a vorbit în toate mesajele despre Ucraina. Sigur că o asemenea schimbare radicală se poate produce, Trump poate juca cu mari şanse de succes folosind un real şi din ce în ce mai sensibil sentiment de oboseală faţă de subiectul Ucraina şi, la momentul oportun, eventual în clipa în care se va reauzi, pare-se curând, mesajul dureros despre recesiune, va pune întrebarea dacă miliardele ,e zecile şi zecile de miliarde de dolari oferiţi cadou Ucrainei n-ar fi putut să finanţeze alte programe naţionale care să susţină nivelul de viaţă al contribuabilului american.\n\nSigur că se poate. Oficialii de la Kiev au înţeles foarte bine că nu este deloc o glumă şi că ar putea urma presiuni asupra lor pentru a fi găsită o cale de negociere, inclusiv pe tema Crimeea. Foarte greu, deoarece acum – şi aici Trump are perfectă dreptate – scenariul nu se mai reduce doar la Crimeea, ci priveşte viitoare structură naţională a statului ucrainean. Şi poate nu mai pare nimănui o glumiţă harta publicată de Medvedev prin care propunea împărţirea teritoriului actualei Ucraine între Rusia, Polonia, Ungaria şi România...De aici şi relaţia imediată a lui Mihail Podoliak consilierului lui Zelenski: „Rusia nu ar fi atacat dacă Ucraina ar fi renunţat la NATO şi la Crimeea! – propagandă absurdă repetată de unii politicieni occidentali Oare de ce?...Rusia a atacat fiindcă vrea să distrugă Ucraina, să omoare copii, să înspăimânte Europa prin cruzimea sa. Nu e nevoie să fie căutate scuze pentru cei care nu sunt oameni”.\n\nCât de serioase sunt aceste afirmaţii? Deocamdată, sunt doar afirmaţiile unui fost preşedinte american. Dar, dacă reintră în joc aşa cum cred unii, atunci ar trebui să încercăm să vedem care ar putea viitoarele urmări ale poziţiei lui Trump care a spus cu altă ocazie, cu doar câteva luni în urmă, că Putin a făcut o „mişcare genială” declarând cele două regiuni din estul Ucrainei ca state independente şi a trimis acolo forţe armate.\n\nFoto: Trump şi Putin la Summitul G20 de la Osaka, iunie 2019\n\nÎn fine, ultima consecinţă posibilă se referă la relaţia cu NATO. Principiul sacrosant al „porţilor deschise” pe bază de merite şi îndeplinirea grilei de performanţă (cum s-a spus de atâtea ori şi României) poate avea o contra-pondere prin frâna trasă deoarece, cum spunea şi Macron, trebuie să oferim şi Rusiei ceva.\n\nBine, bine, dar ce anume? Uite, Donald Trump dă un răspuns pe care cu siguranţă Putin îl va aprecia la justa sa valoare. Dar există posibilitatea să nu fie singurul mulţumit de acest mod radical de a pune problema. Şi atunci, cu Ucraina cum rămâne?\n\nSă vedem mai întâi cine iese şi mai vorbim.",
        "summary": "Dar scandalul de acum vine de la o replică într-adevăr deschizătoare de noi perspective în ce ar putea însemna relaţia SUA cu Ucraina.\nPutin n-ar fi făcut asta cu mine.\nLa nivel minimal, Ucraina ar fi trebuit să facă o înţelegere...ar fi trebuit să renunţe la Crimeea.\nFoto: Trump şi Putin la Summitul G20 de la Osaka, iunie 2019În fine, ultima consecinţă posibilă se referă la relaţia cu NATO.\nUite, Donald Trump dă un răspuns pe care cu siguranţă Putin îl va aprecia la justa sa valoare.",
        "true_why_clauses": [
            "Chestiunea este deosebit de serioasă deoarece, „renunţarea la Crimeea” nu numai că repune pe tapet întreaga discuţie despre „teritorii contra pace”, dar, ceea ce este absolut grav, dă dreptate lui Putin care a pus lumea în faţa unui fapt împlinit, preluarea Crimeei, fost teritoriu dintr-un stat suveran şi independent şi asimilarea lui la propriul teritoriu naţional."
        ],
        "true_how_clauses": [
            "Şi poate nu mai pare nimănui o glumiţă harta publicată de Medvedev prin care propunea împărţirea teritoriului actualei Ucraine între Rusia, Polonia, Ungaria şi România..."
        ]
    },
    {
        "title": "Putin reactivează canalul german. La nevoie se văd adevăraţii prieteni",
        "text": "După ce Donald Trump a spus că Ucraina (dar şi întreg Occidentul) ar fi trebuit să renunţe definitiv la speranţa de a recupera vreodată Crimeea şi că asta, odată cu abandonarea ideii guvernanţilor de la Kiev de a cere intrarea în NATO, ar fi oprit declanşarea conflictului, Putin a activat al doilea canal, la fel de vechi, la fel de important: Gerhard Schroder, fost cancelar al Germaniei, unul dintre cei care au porţile mereu larg deschise la Kremlin.\n\n\n\nAtenţie la ce spune, căci mesajul său, aparent doar despre Ucraina, expune un model de soluţionarea crizei care, odată acceptat de Kiev, ar putea servi drept model nu numai viitoarelor finalizări de viitoare situaţii identice care să facă parte din marele proiect de refacere a URSS, dar ar putea fi preluat ca procedeu pentru a „închide” conflicte identice între sau în interiorul altor state, mai aproape sau mai departe de Ucraina.\n\nDin motive lesne de înţeles, în funcţie de natura preocupărilor şi urgenţelor politice interne, mesajul foarte complicat transmis de Schroder a fost preluat în mod diferit (sau deloc, în cazul României primului nostru ministru general şi doctor în ştiinţe, viitor academician doctor docent emerit) de mai puţin doctori, dar extrem de îngrijoraţi de mesajul de o duritate fără precedent al şefei Comisiei Europene care spune că urmează o iarnă extrem de dificilă din cauza posibilei opriri totale a fluxurilor de gaze naturale din Rusia, sunt foarte atenţi la ce spune Schroder care pledează pentru deschiderea conductei Nord Stream 2, ceea ce ar rezolva criza economică care începe să împingă Germania în recesiune: „Cea mai simplă soluţie pentru a rezolva criza actuală cu care se confruntă Germania ar fi demararea operaţiunilor pe conducta Nord Stream 2”, a spus Schroder în interviul acordat revistei „Stern”. Şi este absolut limpede că presiunea pe care o transmite fostul Cancelar german, considerat de mulţi drept negociatorul neoficial al lui Putin, este nu numai pe Germania, ci şi pe celelalte state învecinate Germaniei, marile economii motor din UE, care ar putea fi convinse să reia proiectul. E posibil? Putin mizează pe efectele iernii în combinaţie cu o criză reală a aprovizionării energetice pentru a lansa etapa următoare a ofertei de negocieri sub apăsarea din ce în ce mai mare a intrării în recesiune mondială.\n\n\n\nFOTO EPA-EFE\n\nDe la tema energetică, Schroder transmite mesajul al doilea, că „vestea bună e că Kremlinul doreşte negocieri. A existat deja un demers negociat între Rusia şi Ucraina, spre exemplu în martie, la Istanbul... şi demersul acesta ar putea fi extins în mod gradual”. Asta presupune, în subtext, că „extinderea” negocierilor ar putea fi făcută în acelaşi format, adică Ucraina, Rusia, Turcia şi ONU ca supervizor şi garant de credibilitate, excluzând deci în primul rând toate celelalte state din regiune dar şi SUA sau alte ţări din G7. Adică, delicat, reduce totul la un eventual „proces Astana +”, mecanismul care a soluţionat conflictul din Siria.\n\nDar Schroder, chiar dacă spune că războiul din Ucraina este o greşeală a guvernului rus, spune că este absurd ca cineva să creadă în posibilitatea ca promisiunea lui Zelenski să se poată îndeplini şi Ucraina „să ia înapoi Crimeea prin acţiune militară”, asta pur şi simplu deoarece „regiunea Crimeei este rusă”.\n\nDar marea lovitură este altundeva şi, în opinia mea, intenţionează să transmită o propunere pentru structurarea viitoare a zonelor de tip „conflict îngheţat” sau a oricăror situaţii de criză prelungită având la bază cereri de autonomie şi independenţă pe baze etnice. Dacă vă asta vă sună un clopoţel de alarmă, atunci poate ar trebui să priviţi cu foarte mare atenţie spusele lui Schroder, chiar dacă ele nu-i interesează pe politicienii noştri, mult prea înspăimântaţi de forţa de influenţă a Ungariei şi de micile calcule meschine privind supravieţuirea unei formule de guvernare. Spune Schroder – şi aici nu am niciun fel de îndoială că transmite direct oferta lui Putin – metoda obţinerii păcii ar fi un fel de dezvoltare a Acordurilor de la Minsk prin care viitoarea structură a Ucrainei să fie una similară Elveţiei, pe baza modelului confederativ. Asta ar putea, prin „extindere” să fie o soluţie pentru teritoriile cu statut incert dar pe care Rusia să nu le preia direct din cauza economice? Foarte posibil, Dar dacă „extinderea” modelului confederativ al privi şi alte teritorii, eventual din state UE, care-şi doresc independenţa, tendinţe care, în cazul ţinutul Secuiesc, ar putea primi sprijinul intens din partea Ungariei, spre exemplu? De ce nu acelaşi model şi pentru Catalonia sau favorizând speranţele Ligii Nordului din Italia etc.?\n\nDar se mai poate şi cealaltă posibilitate: celebrele servicii de informaţii britanice au dreptate, Rusia este demult învinsă, victoria Ucrainei este totală este totală, capitularea va fi semnată în curând de către Putin care nu se ştie câte zile mai are de trăit şi, în general, totul este rezolvat. Caz în care mesajul lui Schroder nu se cade a fi băgat în seamă şi cu asta totul este rezolvat. De ce nu?",
        "summary": "FOTO EPA-EFEDe la tema energetică, Schroder transmite mesajul al doilea, că „vestea bună e că Kremlinul doreşte negocieri.\nA existat deja un demers negociat între Rusia şi Ucraina, spre exemplu în martie, la Istanbul... şi demersul acesta ar putea fi extins în mod gradual”.\nAdică, delicat, reduce totul la un eventual „proces Astana +”, mecanismul care a soluţionat conflictul din Siria.\nAsta ar putea, prin „extindere” să fie o soluţie pentru teritoriile cu statut incert dar pe care Rusia să nu le preia direct din cauza economice?\nCaz în care mesajul lui Schroder nu se cade a fi băgat în seamă şi cu asta totul este rezolvat.",
        "true_why_clauses": [
            "Schroder, chiar dacă spune că războiul din Ucraina este o greşeală a guvernului rus, spune că este absurd ca cineva să creadă în posibilitatea ca promisiunea lui Zelenski să se poată îndeplini şi Ucraina „să ia înapoi Crimeea prin acţiune militară”, asta pur şi simplu deoarece „regiunea Crimeei este rusă”."
        ],
        "true_how_clauses": [
            "Cea mai simplă soluţie pentru a rezolva criza actuală cu care se confruntă Germania ar fi demararea operaţiunilor pe conducta Nord Stream 2."
        ]
    },
    {
        "title": "Călătoria în Taiwan a doamnei Nancy Pelosi este un semnal, dar ce înseamnă cu adevărat?",
        "text": "Joe Biden, prudent, a rămas doar la acest nivel de joc, dar asta nu înseamnă că autorităţile chineze, tradiţional extrem de sensibile la această temă, nu au declarat imediat prin vocea lui Zhao Lijan, purtătorul de cuvânt al Ministerului Afacerilor Externe că „în cazul în care SUA insistă să meargă mai departe, China va lua măsuri ferme şi decise pentru a-şi apăra suveranitatea naţională şi integritatea teritorială, iar SUA vor purta răspunderea oricăror consecinţe grave...Partea chineză a exprimat cu claritate şi în numeroase rânduri părţii americane care sunt preocupările sale serioase în ce priveşte eventuala vizită a doamnei Pelosi precum şi opoziţia sa fermă la acest proiect...Suntem pe deplin pregătiţi la toate eventualităţile”.\n\nPână acum, aş spune, nimic foarte nou deoarece subiectul relaţiilor SUA-Taiwan este mereu la limite superioare de tensiune diplomatică între Washington şi Beijing. Care sunt acum elementele cu totul noi?\n\nÎn primul rând, realmente neliniştitoare, sunt discuţiile la scenă deschisă privind avertismentele date de Pentagon care, spun diverşi oameni politici, s-ar opune ferm acestei vizite şi ar fi transmis asta direct doamnei Pelosi. Asta face ca acum, fapt nou şi chiar straniu şi ridicând un nou nivel de temeri cât se poate de reale, căci iată. Iată ce întrebare pune republicanul Newt Gingrich: „Oare la ce se gândeşte Pentagonul atunci când pune în gardă la modul public împotriva vizitei doamnei Pelosi în Taiwan? Dacă suntem într-atât de intimidaţi de comuniştii chinezi încât nici măcar nu putem să protejăm pe Preşedinta Camerei Reprezentanţilor, atunci de ce oare Pekinul ar trebui că am putea ajuta Taiwanul să supravieţuiască. Timiditatea e primejdioasă”.\n\nWhat is the Pentagon thinking when it publicly warns against Speaker Pelosi going to Taiwan? If we are so intimidated by the Chinese Communists we can’t even protect an American Speaker of the House why should Beijing believe we can help Taiwan survive. Timidity is dangerous. — Newt Gingrich (@newtgingrich) July 25, 2022\n\nTonul ultimelor ore înainte de vizita care trebuie să înceapă în după-amiaza asta, creşte în intensitate şi să aşteptăm să vedem cum evoluează lucrurile. Dar ceea ce ştim deja este că asistăm la o escaladare a disputelor legate de una dintre cele mai dureroase dintre vulnerabilităţile construcţiei internaţionale: sistemul dramatic de prost şi de primejdios al recunoaşterilor unilaterale şi parţiale de care dispune o ţară aflată, de facto şi de jure, în relaţii ambigue cu toate celelalte state şi organizaţii internaţionale din sistemul Naţiunilor Unite. Iată, spre exemplu, sistemul de recunoaşteri internaţionale formale de care dispune acum Taiwanul:\n\nNimic mai complicat şi realmente ciudat decât echilibrul totalmente fragil şi instabil la care s-a ajuns între China continentală şi Taiwan tocmai pentru a se crea un fel de situaţie-tampon care să le dea un fel de marjă de manevră: s-a numi „consensul din 1992”, un acord tacit la care au ajuns cele două delegaţii în cadrul unei reuniuni informale la Hong-Kong. Acordul suna astfel: cele două părţi recunoşteau – repet, informal – că Taiwnul şi China continentală erau părţi componente ale unei aceleiaşi Chine dar că fiecare dintre părţi era liber să considere şi să se prezinte drept exponentul „adevăratei Chine”. Şi asta a ieşit.\n\nÎn acest context, este absolut evident că singura certitudine a Taiwanului în faţa dorinţei exprimate în numeroase ocazii de către China de a prelua acest teritoriu pe care-l consideră parte a teritoriului său naţional, stă în promisiunile făcute de Statele Unite care, aşa cum a spus din nou Biden, nu vor ezita să apere Tiwanul în cazul unui atac din partea Chinei.\n\nDe fapt, Biden a indicat pentru prima oară că SUA s-ar angaja în mod direct la o acţiune militară, declarând că „da, avem un angajament în acest sens”. Surprinzător deoarece asta vine în contradicţie cu politica tradiţională a SUA denumită de „ambiguitate strategică” ceea ce însemna un ajutor dat Taiwanului pentru a-şi întări capacitatea de apărare dar fără angajamente explicite de intervenţie militară.\n\nIată, acum s-ar putea schimba lucrurile şi vizita doamnei Pelosi ar fi un semnal în acest sens?\n\nAsta nelinişteşte oare Pentagonul care ştie care ar putea fi consecinţele enorme, planetare, ale declanşării oricărei forme de conflict militar între China şi SUA? Să vedem cum evoluează situaţia.\n\nDar, din nou, iată vulnerabilităţile reale ascunse de laxitatea sistemului recunoaşterilor internaţionale, cu criterii laxe şi parcă lăsate la voia întâmplării şi jocului de oportunităţi politice şi pe care, cu riscurile care de-abia acum încep să se ridice la nivel de conflict, au fost lăsate să coexiste pe lângă ceea ce s-a numit procesul oficial al recunoaşterii diplomatice a unor state. Drept care – şi aceasta este adevărata şi uriaşa Cutie a Pandorei – avem acum: 1.State care nu sunt membre ONU dar sunt recunoscute de unul sau mai multe State Membre ONU; 2. State care nu sunt membre ONU şi care sunt recunoscute de unul sau mai multe state care nu sunt membre ONU 3.state care nu sunt membre ONU şi nici nu sunt recunoscute de vreun alt stat (aveţi aici lista statelor care se află în această situaţie).\n\nAbsurd? Desigur. Dar ambiguităţile astea sunt folositoare cuiva, sunt instrumentalizate şi produc bani şi alimentează platforme politice. Şi să ne amintim mereu de ce spunea Machiavelli: „Putem începe un război când dorim, dar nu decizi tu când se va termina”...",
        "summary": "Iată ce întrebare pune republicanul Newt Gingrich: „Oare la ce se gândeşte Pentagonul atunci când pune în gardă la modul public împotriva vizitei doamnei Pelosi în Taiwan?\nWhat is the Pentagon thinking when it publicly warns against Speaker Pelosi going to Taiwan?\nIată, acum s-ar putea schimba lucrurile şi vizita doamnei Pelosi ar fi un semnal în acest sens?\nDrept care – şi aceasta este adevărata şi uriaşa Cutie a Pandorei – avem acum: 1.State care nu sunt membre ONU dar sunt recunoscute de unul sau mai multe State Membre ONU; 2.\nState care nu sunt membre ONU şi care sunt recunoscute de unul sau mai multe state care nu sunt membre ONU 3.state care nu sunt membre ONU şi nici nu sunt recunoscute de vreun alt stat (aveţi aici lista statelor care se află în această situaţie).",
        "true_why_clauses": [
            "Până acum, aş spune, nimic foarte nou deoarece subiectul relaţiilor SUA-Taiwan este mereu la limite superioare de tensiune diplomatică între Washington şi Beijing."
        ],
        "true_how_clauses": [
            "Joe Biden, prudent, a rămas doar la acest nivel de joc, dar asta nu înseamnă că autorităţile chineze, tradiţional extrem de sensibile la această temă, nu au declarat imediat prin vocea lui Zhao Lijan, purtătorul de cuvânt al Ministerului Afacerilor Externe că „în cazul în care SUA insistă să meargă mai departe, China va lua măsuri ferme şi decise pentru a-şi apăra suveranitatea naţională şi integritatea teritorială, iar SUA vor purta răspunderea oricăror consecinţe grave..."
        ]
    },
    {
        "title": "Înlocuirea creaţiei divine cu „embrioni sintetici”. Nu este SF. Este acum la îndemână, dar cu ce consecinţe?",
        "text": "Poate cea mai cunoscută literaturizare a temei este legenda Golemului creat de Iehuda Liva Ben Becalel, rabin Low, acronimul iudaic pentru Moreinu ha-Rav Loew („rabinul Loev, îndrumătorul nostru”), talmudist, istic, scriitor, filozof şi alchimist care a trăit în secolul al XVI-lea. Legenda celebră spune că rabinul ar fi creat un Golem din argilă , dându-i viaţă prin pronunţarea unei incantaţii şi înscriindu-i pe frunte cuvântul „Emeth” („adevăr” în ebraică, unul dintre numele lui Dumnezeu). În alte versiuni ale poveştii, Golemul capătă viaţă în momentul în care alchimistul îi pune în gură un pergament pe care era înscris termenul respectiv. Misiunea lui era de a asigura securitatea locuitorilor din ghettoul din Praga, muncea necontenit 6 zile din 7. În ziua de Sabat, spune legenda, stăpânul îl lăsa să se odihnească, transformându-l instantaneu într-o bucată inertă de argilă, pur şi simplu ştergând prima literă de pe fruntea acestuia, litera Aleph, rămânând doar „Meth” care înseamnă „Moarte”. Într-o zi, alchimistul ar fi uitat să şteargă în zi de sâmbătă litera de pe fruntea Golemului, astfel încât acesta s-a dezlănţuit şi a împrăştiat teroarea, atât de cumplit fiind episodul încât se zice că însuşi împăratul Rudolf al II-lea ar fi ordonat rabinului să dezactiveze Golemul şi să-l distrugă. Legenda mai spune că, chiar dacă a dezactivat Golemul, rabinul l-ar fi ascuns în podul vechii sinagoge din Praga, acolo unde aşteaptă să fie readus la viaţă. La moartea sa, rabinul a fost înhumat în cimitirul evreiesc din Praga unde şi acum îi puteţi vedea mormântul acoperit cu pietricele aduse de fiecare vizitator care-, inspirat de magia locului, pune şi un bileţel cu o dorinţă care să-i fie adusă la viaţă de miticul rabin.\n\nGolemul rabinului din Praga este cea mai apropiată formulă de creaţia divină în care omul a fost făurit din ţărână. Dar alchimia a propus, în decursul secolelor, diverse alte procedee pentru crearea aşa numiţilor „homunculi”, termen pe care Carl Jung îl identifica în „Viziunile lui Zosimos”, lucrare scrisă în secolul al III-lea în care, spune celebrul filozof şi practician, s-ar fi vorbit pentru prima oară despre crearea vieţii artificiale. Prima referinţă confirmată într-un manual alchimic aparţine lui Paracelsus.\n\nAu fost creaţi „embrionii artificiali”: miracol sau blasfemie?\n\nSubiectul este vast dar, în esenţă, a fost mereu tratat cu o din ce în ce mai pronunţată condescendenţă de intelectuali care au vorbit doar despre valoarea de tip SF a unei literaturi legate de fantezii de alchimişti sau de scriitori care-şi imaginează viitorul în diverse formule irealizabile. Poate de aceea din bisericile şi nici sectele creştine, de regulă atât de activ în a detecta orice abatere de la norma Scripturilor şi a învăţăturilor aprobate de forurile superioare, nu au găsit că ar fi cazul să se impacienteze.\n\nCu totul altfel se pune problema din acest moment când Institutul Wizmann din Israel a anunţat că a creat embrioni sintetici perfect funcţionali pe baza unor celule stem: este vorba despre embrioni sintetici dotaţi cu creier şi cu o inimă care bate, adică însăşi definiţia nucleului vieţii care, spre exemplu, este socotită ca argument suprem de adepţii revenirii la interzicerea avortului.\n\nFotografii succesive ale evoluţiei unui asemenea embrion din ziua 1-ziua 8, furnizate de Institutul Weizmann\n\nPuteţi accesa aici studiul revoluţionar care anunţă această descoperire care poate schimba nu numai datele medicinii, ci poate pune pe un cu totul alt curs întreaga noastră civilizaţie, oferind orizonturi nemărginite în ce înseamnă modificarea condiţiilor de supravieţuire pentru specia umană, cu posibilitatea de a găsi soluţii la boli, transplanturi şi, de ce nu, într-un orizont previzibil, la schimbarea datelor genetice şi performanţele umane.\n\nCercetătorii spun că procedeul va putea fi folosit pentru dezvoltarea unor structuri artificiale care să semene cu embrioni umani care să fie sursa unor celule care să rezolve marile probleme medicale. Persoanele bolnave vor putea furniza celule stem pe baza cărora să se dezvolte viitoare organisme care să ofere posibilitatea unor implanturi viabile, lucru esenţial deoarece, în acest moment, ceea ce este creat în laborator şi vedeţi în imagini, nu poate servi la implanturi.\n\nDar cred că esenţa discuţie ţine în primul rând de admisibilitatea procedeului creării unui embrion artificial căci, din moment ce are inimă funcţională, creier şi circuite neuronale funcţionale, asta înseamnă că prima chestiune care ar trebui definită, prin tratate internaţionale, este limita de intervenţie în crearea unor organisme capabile de perceperea şi conştientizarea suferinţei.\n\nSunt sau nu embrioni similari cu cei umani? Cine şi pe baza căror criterii va stabili reglementări în domeniu, cât mai rapid posibil, deoarece dezvoltările malefice ale oricărei descoperiri ştiinţifice fac parte din arsenalul tot mai perfecţionat de auto-distrugere al umanităţii?",
        "summary": "În alte versiuni ale poveştii, Golemul capătă viaţă în momentul în care alchimistul îi pune în gură un pergament pe care era înscris termenul respectiv.\nMisiunea lui era de a asigura securitatea locuitorilor din ghettoul din Praga, muncea necontenit 6 zile din 7.\nÎn ziua de Sabat, spune legenda, stăpânul îl lăsa să se odihnească, transformându-l instantaneu într-o bucată inertă de argilă, pur şi simplu ştergând prima literă de pe fruntea acestuia, litera Aleph, rămânând doar „Meth” care înseamnă „Moarte”.\nLegenda mai spune că, chiar dacă a dezactivat Golemul, rabinul l-ar fi ascuns în podul vechii sinagoge din Praga, acolo unde aşteaptă să fie readus la viaţă.\nGolemul rabinului din Praga este cea mai apropiată formulă de creaţia divină în care omul a fost făurit din ţărână.",
        "true_why_clauses": [
            "Persoanele bolnave vor putea furniza celule stem pe baza cărora să se dezvolte viitoare organisme care să ofere posibilitatea unor implanturi viabile, lucru esenţial deoarece, în acest moment, ceea ce este creat în laborator şi vedeţi în imagini, nu poate servi la implanturi."
        ],
        "true_how_clauses": [
            "Dar cred că esenţa discuţie ţine în primul rând de admisibilitatea procedeului creării unui embrion artificial căci, din moment ce are inimă funcţională, creier şi circuite neuronale funcţionale, asta înseamnă că prima chestiune care ar trebui definită, prin tratate internaţionale, este limita de intervenţie în crearea unor organisme capabile de perceperea şi conştientizarea suferinţei."
        ]
    },
    {
        "title": "News - Societate",
        "text": "Sanda Vişan Vezi blogul Contact RSS Societate / Strategiile vergeturilor Mărturisesc că, până să aflu pe Facebook, despre scandalul acesta cu vergeturile, habar nu aveam cine este vloggerul care l-a iscat, odată pentru că PRO TV, unde înţeleg că a prestat cândva, nu s-a numărat printre preferinţele mele de consum tv (mai ales dimineaţa) si apoi pentru că nu urmăresc pe YouTube noile forme de producţie de conţinut (de fapt, forme vechi într-un mediu nou). acum 13 zile · comentarii ( 33 )\n\nClaudia Postelnicescu Vezi blogul Contact Facebook\n\nRSS Societate / Un Gigel mâhnit pe plajă Educaţia sexuală nu este despre sex, ci despre cultură politică, viitorul unei naţii şi libertatea de a impune limite misecuvinismului masculin şi misoginismului rampant, este despre educarea unor tineri care vor sări să apere o victimă copil, o minoră-pradă propriului tată, o femeie traficată, este despre educarea viitoarelor generaţii de procurori şi poliţişti capabili să înţeleagă o spaimă, un semn, un indiciu care poate salva o viaţă. acum 18 zile · comentarii ( 28 )\n\nMădălina Firănescu Vezi blogul Contact RSS Societate / N-ai pe cineva... Reţeta caragialiană cu Dăscăleasca, mamiţa care – ca să-şi scape odrasla de repetenţie – intervine la Piscupeasca, la care ţine Sachelăreasca, la care ţine Iconomeasca, la care ţine Diaconeasca, la care ţine Preoteasca şi aşa mai departe, în „Lanţul slăbiciunilor”, până la profesorul salvator, este valabilă în continuare, în aproape toate domeniile. acum 26 zile · comentarii ( 3 )",
        "summary": "Sanda Vişan Vezi blogul Contact RSS Societate / Strategiile vergeturilor Mărturisesc că, până să aflu pe Facebook, despre scandalul acesta cu vergeturile, habar nu aveam cine este vloggerul care l-a iscat, odată pentru că PRO TV, unde înţeleg că a prestat cândva, nu s-a numărat printre preferinţele mele de consum tv (mai ales dimineaţa) si apoi pentru că nu urmăresc pe YouTube noile forme de producţie de conţinut (de fapt, forme vechi într-un mediu nou).\nacum 13 zile · comentarii ( 33 )Claudia Postelnicescu Vezi blogul Contact FacebookRSS Societate / Un Gigel mâhnit pe plajă Educaţia sexuală nu este despre sex, ci despre cultură politică, viitorul unei naţii şi libertatea de a impune limite misecuvinismului masculin şi misoginismului rampant, este despre educarea unor tineri care vor sări să apere o victimă copil, o minoră-pradă propriului tată, o femeie traficată, este despre educarea viitoarelor generaţii de procurori şi poliţişti capabili să înţeleagă o spaimă, un semn, un indiciu care poate salva o viaţă.\nacum 18 zile · comentarii ( 28 )Mădălina Firănescu Vezi blogul Contact RSS Societate / N-ai pe cineva... Reţeta caragialiană cu Dăscăleasca, mamiţa care – ca să-şi scape odrasla de repetenţie – intervine la Piscupeasca, la care ţine Sachelăreasca, la care ţine Iconomeasca, la care ţine Diaconeasca, la care ţine Preoteasca şi aşa mai departe, în „Lanţul slăbiciunilor”, până la profesorul salvator, este valabilă în continuare, în aproape toate domeniile.\nacum 26 zile · comentarii ( 3 )",
        "true_why_clauses": [
            "Până să aflu pe Facebook, despre scandalul acesta cu vergeturile, habar nu aveam cine este vloggerul care l-a iscat."
        ],
        "true_how_clauses": [
            "PRO TV, unde înţeleg că a prestat cândva, nu s-a numărat printre preferinţele mele de consum tv."
        ]
    }
]