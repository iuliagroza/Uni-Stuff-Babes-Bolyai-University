Gama deosebit de largă de substanţe organice şi minerale pe care o conţin legumele conferă o valoare alimentară deosebită acestei categorii de produse. Astfel, unele produse legumicole se remarcă prin conţinutul lor superior în substanţe proteice, altele prin conţinutul lor în zaharuri simple şi complexe şi chiar prin grăsimi, care le asigură o valoare energetică ridicată.

Importanţa cea mai mare a legumelor constă în conţinutul bogat al acestora în vitamine şi săruri minerale, situându-se, din acest punct de vedere, alături de fructe, printre cele mai valoroase alimente pentru om.

Pe lângă sursa bogată de vitamine, legumele au un conţinut ridicat în săruri minerale, care cuprind o gamă largă de elemente cum sunt: Ca, Mg, Na, Fe, P, Cl, S, I, Cu, Mn, Zn. Este foarte important faptul că predomină elementele bazice (Ca, K, Na, Mg, Fe) şi nu cele acide (Cl, P, S) astfel încât legumele au, cele mai multe dintre ele, efect alcalinizant, neutralizând aciditatea provocată prin consumul susţinut de pâine, carne, ouă. Legumele au efect util şi asupra acizilor rezultaţi în urma eforturilor fizice, când activitatea musculară este foarte intensă.

Compoziţia chimică variată conferă legumelor , pe lângă valoarea alimentară, o însemnată valoare terapeutică. Conţinutul legumelor prezintă însă diferenţe în funcţie de mai mulţi factori: de soiul / hibridul cultivat; condiţiile de vegetaţie; tehnologia de cultură; momentul de recoltare; manevrarea şi circulaţia legumelor post recoltă; metoda de industrializare.

Valoarea alimentară şi terapeutică a legumelor va creşte în condiţiile cultivării lor în cadrul unei agriculturi ecologice. Legumele ecologice nu conţin reziduuri de nitraţi şi nici de pesticide, sau au un conţinut foarte scăzut.

Pentru a putea trece la o legumicultură ecologică, fermele legumicole care practică tehnologia convenţională trebuie să parcurgă o perioadă de conversie. Pentru legumicultură perioada de conversie este de minim 2 ani. Organismele de inspecţie şi certificare pot mări sau reduce perioada de conversie, având în vedere utilizarea anterioară a parcelelor.

Pentru a putea trece la o legumicultură ecologică, fermele legumicole care practică teReducerea perioadei de conversie este condiţionată de respectarea următoarelor condiţii:
	- parcelele erau deja convertite sau erau în curs de conversie la agricultura ecologică;
	- reziduurile de la produsele pentru protecţia plantelor sunt prezente în cantităţi nesemnificative în sol şi în plante, în cazul plantelor perene;
	- recolta obţinută şi care a fost supusă unui tratament cu produse chimice, nu se comercializează cu specificarea produs ecologic;