Iluminatul joacă un rol foarte important în amenajările interioare atît din punct de vedere estetic, cît și funcțional. Iluminatul trebuie să difere de la o încăpere la alta pentru a se simți confortabil, în funcție de utilizare a acesteia. Având un rol extrem de important în ambianța generală a unei locuințe, iluminatul a devenit instrumentul principal în decorarea habitatului. Amenajările moderne utilizează sursele de lumină după principiul iluminatului diferențiat. Astfel, se optează pentru plasarea unui număr suficient de corpuri de iluminat, adecvate fiecarui spațiu. Industria dată s-a dezvoltat extrem de larg, pe piață există o mulțime de corpuri de iluminat pentru orice tip de încăpere și preferințe.

Pentru a realiza mediul luminos confortabil, funcțional și estetic, sistemul de iluminat trebuie dimensionat corespunzător din punct de vedere cantitativ și evaluat corect din punct de vedere calitativ. Nerespectarea regulilor utilizării corecte a iluminatului poate avea efecte negative asupra omului, printre care se evidențiază următoarele : Insuficienţa iluminatului creează o serie de consecinţe:
	- oboseală vizuală
	- scăderea capacităţii de muncă
	- senzaţii de înţepături sau corpi străini în ochi
	- apariţia unor tulburări de vedere sau chiar afecţiuni ca miopia
	- mărirea rebutului
	- pericol de traumatism

Un iluminat excesiv, de asemeni poate produce o serie de fenomene negative: fotofobia, lăcrimarea, dureri în globii oculari, cefalee etc.