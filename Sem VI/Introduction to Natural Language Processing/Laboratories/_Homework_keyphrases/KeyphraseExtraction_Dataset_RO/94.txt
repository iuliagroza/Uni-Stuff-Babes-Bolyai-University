Există, pe plan mondial, un efort constant de reducere a costurilor producţiei în paralel cu ridicarea nivelului calitativ al produselor. Procedeele de nanoprelucrare sunt încă în fază de cunoaştere din lipsa unor concepte clare corelate cu o bază tehnico-ştiinţifică corespunzătoare. Procedeul de “Prelucrare prin Curgere Abrazivă” (Abrasive Flow Machining - A.F.M), utilizează un mediu de lucru reopectic care, conform denumirii, are drept proprietate fundamentală creşterea vâscozităţii la acţiunea unor forţe de compresiune.

Prin procedeul AFM pot fi finisate suprafeţe şi muchii prin extrudarea unui mediu abraziv cu vâscozitate variabilă, dependentă de presiunea la care este supus, direcţionat corespunzător pe zonele în care se doreşte realizarea finisării. Procesul de finisare prin abraziune se produce numai în porţiunile în care mediul de lucru este direcţionat şi forţat să curgă prin secţiunea mai mică a suprafeţei care se prelucrează, fără a fi afectate alte suprafeţe.

In principiu, pentru o slefuire cu un mediu reopectic, de o anumita consistenta, este nevoie ca acesta din urma sa fie directionat, printr-un ajutaj, pe suprafata piesei ce se doreste a fi finisata. In functie de proprietatile materialului din care este confectionata piesa ale carei suprafete vor fi slefuite, de caracteristicile mediului reopectic si de calitatea ce se doreste a fi obtinuta in urma operatiei, se vor determina numarul de cicluri corespunzatoare. Astfel, cu ajutorul acestui mediu reopectic, se pot obtine finisari chiar si in zona nano.

Mediul de lucru folosit pentru realizarea prelucrarilor este un mediu reopectic si consta intrun polimer in care se afla in dispersie particule abrazive intr-o anumita concentratie. Granulele utilizate la prelucrarea prin curgere abraziva sunt din cele utilizate in mod frecvent: granule din carbura de siliciu, carbura de bor sau oxid de aluminiu si diamant.