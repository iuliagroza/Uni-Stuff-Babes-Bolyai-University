Activitatea pedagogică este una dintre puținele tipuri de activitate umană care se bazează pe îndeplinirea unei ordini sociale, iar învățarea nu poate avea alt scop decât cel de integrare socială.

Pentru ca elevii să se integreze din punct de vedere social, au nevoie de o atitudine responsabilă, motivare, încurajare, construirea unei viziuni proprii în învățare care vor contribui la formarea unei culturi a învățării. Ori, o cultură a învățării formată/dezvoltată în învățământul general va fi cheia succesului pe tot parcursul vieții.

Baza psihologică pentru învățare este experiența pe care elevul o dobândește în combinație cu mediul fizic, mental și social. Pe măsură ce elevul dobândește experiențe, începe să se orienteze spre obiective personale. Elevul este un participant activ în procesul de învățare la care ia parte în funcție de propriile abilități.

Recent, au fost incluse în lista nevoilor sociale, următoarele trăsături de personalitate necesare pentru a se adapta la cerințele sociale:
	- posesia unor metode universale de învățare
	- posesia abilităților de comunicare, abilități de lucru în echipă
	- capacitatea de auto-învățare

Dacă un elev posedă aceste calități, atunci el va fi realizat, cu un grad ridicat de probabilitate, în societatea modernă. Astfel, sarcina principală a unui profesor modern este de a găsi tehnologii pedagogice, forme și metode de lucru care ar face posibilă implementarea cu succes a ordinii de stat și a nevoilor sociale.

Tehnologia pedagogică optimă în condițiile date este metoda proiectului. Metoda proiectului poate fi aplicată atunci când se lucrează cu elevi de diferite grupe de vârstă, în orice etapă de învățare și când se studiază materiale de diferite grade de complexitate.

Proiectul poate fi folosit în clasă și în activități extracurriculare. Metoda proiectului este îmbinată cu pricepere cu alte metode și tehnologii pedagogice: prezentarea problemelor, materialelor, învățarea diferențiată, tehnologia cooperării, tehnologiile informaționale etc.