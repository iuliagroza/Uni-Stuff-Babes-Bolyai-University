Alimentele sunt singura categorie in care influencerii pot genera un impact direct in achizitionarea unui produs, in cazul telefoanelor mobile este nevoie de un mix de influenceri pentru a reusi acoperirea intregii palete de nevoi, in timp ce in categoria automobilelor impactul influencerilor se rezuma in a determina publicul sa vorbeasca despre brand. Sunt cateva dintre concluziile studiului Starcom Influence Me.

Conceptul de Influencer Marketing a devenit extrem de popular in ultimii ani, iar brandurile dedica timp si resurse mai mult ca niciodata acestei tactici pentru a influenta intr-o ultima instanta decizia de cumparare a consumatorilor.

Starcom Romania a urmarit impactul Influencerilor asupra consumatorilor din Romania, anul acesta urmarind unde anume pot interveni acestia in procesul de cumparare al diferitelor categorii, pentru a vedea intr-un final la ce tip de obiective pot raspunde in strategia unui brand.

Astfel, editia din acest an analizeaza impactul creat de Influenceri in categorii de produse precum cosmetice si produse de ingrijire personala, telecom, servicii bancare, alimente si bauturi, automobile, hipermarket-uri si produse pentru casa, decor si DIY. Un plus adus de studiul din acest an este faptul ca a fost aplicat si de echipa Starcom Bulgaria, completand rezultatele din Romania cu particularitati specifice fiecarei piete.