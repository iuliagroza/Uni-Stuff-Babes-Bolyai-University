Începând cu evul mediu, Franţa a marcat istoria civilizaţiei umane în multe privinţe. Mult timp considerată un model de stat centralizat şi de monarhie absolută, timp de cîteva sute de ani Franţa a fost ţara cea mai întinsă din Europa precum şi cea mai populată, veritabilă putere continentală şi ulterior veritabilă putere colonială. Puterea sa de atracţie s-a organizat mai ales în jurul culturii şi ideilor sale. Secolul al XVIII-lea, secolul luminilor, a fost prin excelenţă francez iar Revoluţia franceză din 1789 a reprezentat o sursă de speranţă şi schimbare pentru zeci şi zeci de alte popoare şi ţări. Limba franceză devenind limba diplomaţiei şi a oamenilor de cultură, iar din acest punct de vedere putem spune că prima globalizare a fost franceză.

În pofida ocupaţiei de către Hitler în al doilea război mondial şi a rolului secundar jucat în timpul conferinţelor de pace, Franţa şi-a păstrat un rol al său în domeniul politic, economic şi mai ales cultural în perioada Războiului Rece. Actualmente, Franţa este o putere nucleară şi face parte, împreună cu Statele Unite, Rusia, China şi Marea Britanie, din Consiliul de Securitate al Organizaţiei Naţiunilor Unite, iar pe plan european, Franţa şi Germania reprezintă nucleul Uniunii Europene, axa pe care se bazează de fapt întregul edificiu, inclusiv cel al monedei unice europene.

Imaginea Franţei a fost o constantă de-a lungul istorie sale, iar evenimentele sale politice, sociale, culturale care s-au succedat pe parcursul secolelor au împrumutat vecinilor europeni, trăsături care se păstrează în memorie. Mult timp pe scena internaţională, Franţa a crezut în misiunea sa universală determinată de ideea unei “mari naţiuni” care are dreptul să impună lumii modelul său economic, a ideilor şi modului de viaţă. Astăzi Occidentul în general, dar şi Franţa în particular nu doar pierde monopolul puterii, dar şi viziunea sa asupra modernităţii este discreditată. Lumea s-a schimbat de oarece este dificil de reflectat într-o manieră coerentă bulversările geostrategice şi geopolitice, lumea s-a schimbat de oarece noi trăim într-o lume caracterizată prin multiplicarea actorilor, ea continuă să se schimbe. Continuînd aceeaşi idee, F.Melloul consideră că a început un război mondial a conţinutului, este o luptă care se dă între media pentru a controla informaţia; în televiziuni, pentru a domina audiovizualul; în cultură pentru a obţine noi pieţe; în sfârşit este o luptă internaţională a schimburilor şi conţinutului pe Internet [15, 15]. Aceată luptă este una de pe poziţii inegale, pe de o parte un război de poziţii între statele dominante, puţin numeroase care concentrează cea mai mare parte din schimburile comerciale, şi între state dominate şi emergente pentru a asigura controlul imaginilor. După ce Occidentul a pierdut monopolul asupra media, evenimentele şi conflictele pot fi raportate la o multitudine de puncte de vedere. Dacă anterior indivizii, cu excepţia marilor oameni politici, nu erau consideraţi actori privelegiaţi ai relaţiilor internaţionale, astăzi ei exercită o influenţă din ce în ce mai importantă. Astăzi diplomaţia trebuie să combine tehnici tradiţionale şi moderne de gândire, acolo unde statul este stăpinul deciziilor, el trebuie să atragă o atenţie deosebită atitudinilor individuale, judecăţilor majorităţii indivizilor sau grupurilor de influienţă internaţională.