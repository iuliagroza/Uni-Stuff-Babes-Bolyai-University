Învăţarea prin practică reprezintă o metodă de instruire a studenţilor în vederea formării competenţelor necesare pentru a deveni angajaţi de valoare sau întreprinzători responsabili. Astfel, în cadrul practicii manageriale, studenţii aplică interdisciplinar noţiunile studiate și realizează aprofundarea acestora într-un sistem funcţional, universitate sau catedra de specialitate, și, totodată, se creează demersul didactic de către conducătorul de practică, pentru abordarea și aplicarea unor noi concepte, utile în organizarea și conducerea unei afaceri în domeniul sportului. Stagiile de practică constituie o parte integrantă obligatorie a procesului educaţional și se realizează în scopul aprofundării cunoștinţelor teoretice acumulate de către studenţi pe parcursul anilor de studii și formării competenţelor stabilite prin Cadrul Naţional al Califi cărilor. Fiind un element principal al procesului educaţional și al activităţii profesionale, stagiul de practică asigură formarea competenţelor profesionale și acumularea experienţei privitor la organizarea și realizarea activităţilor în domeniul profesional. Succesul absolvenţilor pe piaţa muncii va depinde, în mare măsura, de gradul în care aceștia vor cunoaște specifi cul activităţii profesionale. Ca rezultat al efectuării stagiilor de practică, studentul – viitorul specialist, poate determina perspectivele realizării profesionale în sistemul ales de specializare, iar rezultatele practicii justifi că atribuirea califi cării profesionale absolventului.

Potrivit lui Vermunt J. predarea și învăţarea sunt procese interdependente care se pot ajusta reciproc, prin adaptarea strategiilor de predare utilizate de profesor la modul în care studenţii utilizează și își reglează activităţile de învăţare. Predarea presupune, astfel, îndrumarea studenţilor în procesul de alegere a strategiilor de învăţare ce permit construirea, modifi carea și utilizarea cunoștinţelor. O astfel de predare este orientată spre procesele învăţării și, implicit, spre student, deoarece se focalizează pe procesele prin care cunoștinţele sunt construite și apoi aplicate în practică. Cel mai frecvent, studiile care au abordat acest aspect au constatat o creștere a înţelegerii, metacogniţiei și autoreglării. Mai mult, studiile arată că învăţarea orientată spre sens este asociată în mod pozitiv cu indicatorii de efi cienţă ai studiului, chiar și în cazul punctajelor obţinute la examenele ce conţin întrebări factuale. Învăţarea orientată spre reproducere a arătat corelaţii negative cu sistemele de măsurare a rezultatelor. Învăţarea nedirecţionată a arătat, în cea mai mare parte, relaţii negative puternice cu performanţa la examene, în timp ce, în majoritatea cazurilor, învăţarea direcţionată spre aplicaţie a demonstrat lipsa unei relaţii cu succesul academic. În plus, examenele obișnuite din primii ani de învăţământ superior reușesc cu greu să valorifi ce capacitatea studenţilor de utilizare a strategiilor de prelucrare critică, analitică și concretă.

Obiectivul cercetării îl constituie determinarea nivelului de dezvoltare a abilităţilor practice, la masteranzi, ca modalitate obiectivă de evaluare a efi cienţei activităţilor de învăţare interdisciplinare centrate pe studiul cercetărilor de marketing, realizat prin diverse tehnologii. Evaluarea la nivelul ciclului II, specializarea “Marketing și legislaţie”, în cadrul desfășurării practicii manageriale, furnizează și informaţia necesară pentru adoptarea, pe baze știinţifi ce, a unor măsuri de stabilire a continuităţii în procesul de educaţie și instruire a studenţilor. Scopul acestei cercetări îl constituie analizarea măsurii în care un program de practică managerială, parcurs de către masteranzii de la specialitatea “Marketing și legislaţie în sport”, poate contribui la efi cientizarea învăţării și conduce la modifi carea opiniilor și concepţiilor studenţilor despre învăţare într-un mod constructiv.