Creativitatea este un limbaj universal ce conectează brandurile românești la publicul global. Transformând viziunea creativă a brandurilor în experiențe memorabile, Project Atom devine designerul acestei conexiuni și promotorul identității românești la nivel internațional.

În 2023 am adus în atenția audiențelor din Tokyo,  Los Angeles și Londra 23 de branduri românești.

Project Atom a organizat și implementat prezența a 9 branduri de modă din România la Tokyo: Irina Schrotter, NISSA – Demiuma Comimpex, Nissa Manufacture, Clemat Design – Venera Arapu, DeCorina Hats, Skindrome – Ioana Ciolacu, Zen Art Services – Păiși, CIM – Confecții Integrate Moldova, și Customisable Simplicated.

Am pus în lumină creativitatea și inovația industriei modei din România printr-un stand care a făcut cinste brandurilor românești de modă. Rezultatul a fost un super pop-up store, amplasat strategic în flow-ul de intrare al târgului, în armonie deplină cu arhitectura superbă a lobby-ului de la intrare. Am acordat o atenție specială contextului și scopului participării expozanților și delegaților României la târgul internațional. Am pregătit cu grijă integrarea acestora în mediul și în cultura japoneză, pentru a-și reprezenta brandurile cu succes și a-și extinde parteneriatele de afaceri pe piețele internaționale.

Cultura locală ne-a provocat să ne lărgim perspectiva și să acționăm optim într-un cadru de gândire și organizare specific japonez, ceea ce a condus la o colaborare foarte deschisă și productivă cu brandurile locale. Am reușit să fim rapizi, flexibili și inventivi în implementarea de soluții integrate complexe la mare distanță de casă. Cheia succesului a fost capacitatea de adaptare la un context nou, imprevizibil și mereu în schimbare.

Project Atom a organizat cu suces participarea la The NAAM Show a 7 branduri din România, membre ale Uniunii Producătorilor de Fonograme din România: April Artist Management, Bulls Records, Cassotto Production, Overground Music, Schneider Productions, UNDĂ Recording și Universal Music Group.

Târgul internațional NAMM este un eveniment de prestigiu din industria produselor muzicale care are loc anual și reunește cele mai de seamă nume din industria muzicală la nivel mondial. La NAMM Show se întâlnesc producători, comercianți, muzicieni și entuziaști din întreaga lume, pentru a se bucura de instrumente, echipamente și tehnologii de ultimă oră, pentru a participa la reprezentații live, la ateliere de lucru și pentru a dezvolta noi parteneriate.

Am depus eforturi considerabile pentru ca prezența României la NAMM să aibă impact durabil. Am implementat activări inovatoare la standurile expozanților români, pentru a capta și menține interesul vizitatorilor printr-o experiență interactivă și memorabilă. Concertele pop-up pe care le-am organizat pe scena noastră au fost o inițiativă unică în cadrul târgului, creând o componentă artistică distinctă și oferindu-le vizitatorilor o experiență bogată în emoții și senzații.