Compania MAT Craiova a fost fondata in anul 1878 prin infiintarea primului atelier de fabricat si reparat masini agricole, sucursala a firmei ClaytonShussliworth din Anglia. In anul 1893, o data cu asocierea cu compania austroungara "Richard Graepel", productia si cifra de afaceri au crescut rapid, ca urmare, in anul 1910 au fost create noi ateliere pentru a sustine dezvoltarea productiei. O data cu terminarea lucrarilor de constructie a actualui amplasament, in anul 1974, s-au introdus in productie primele tipuri de tractoare universale agricole si a fost diversificata semnificativ gama de produse a companiei. Astazi, MAT Craiova, avand in spate peste 128 de ani de experienta in producerea de tehnica agricola si dispunand de capacitati moderne de productie, vine in intampinarea clientilor proprii cu solutii performante in domeniu. Compania este situata pe cea mai mare platforma industriala a municipiului Craiova, avand o suprafata de peste 16,5 hectare, compusa din hale industriale, cladiri administrative si alte constructii sau terenuri. In plus, compania are acces direct la magistralele feroviare si drumurile nationale si europene.

Unul din obiectivele de activitate in MAT SA Craiova este si proiectarea de masini agricole pentru lucrarile solului. In evolutia lor masinile pentru lucrarile solului au suferit o serie de modificari si perfectionari. Treptat constructia acestora a largit domeniul lor de utilizare si a usurat deservirea si comanda acestora.

In prezent fluxul de fabricatie necesar executiei plugurilor se realizeaza pe linii de fabricatie care au in componenta lor utilaje clasice, universale, in sectii de productie diferite, amplasate in locatii diferite, folosind tehnologia de grup. Fluxurile tehnologice de fabricatie au un circuit mare si greoi, drum critic neoptimizat, cu multe intretaieri, ingustari ale circuitului, cu tacte multiple, timpi interoperationali de lunga durata, executie pe loturi. Utilajele din fluxurile tehnologice sunt echipate cu dispozitive specifie produsului respectiv, au o productivitate scazuta si sunt depasite moral si fizic.

Pentru realizarea unor produse performante se impune modernizarea fluxurilor tehnologice prin achizitionarea de utilaje noi care sa realizeze produse la un nivel tehnic calitativ superior si la un pret de cost cat mai mic.

Prin produsele oferite, MAT Craiova urmareste satisfacerea in totalitate a cerintelor cumparatorilor, in primul rand prin oferirea unui raport pret-performanta extrem de competitiv, printr-o gama de produse diversificata, prin inaltul profesionalism de care personalul da dovada si prin serviciile aditionale oferite.