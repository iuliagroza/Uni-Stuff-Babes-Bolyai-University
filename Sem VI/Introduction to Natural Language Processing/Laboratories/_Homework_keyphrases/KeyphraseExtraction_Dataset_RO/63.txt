Giula, mai precis aşezarea din evul mediu a trecut printr-o dezvoltare importantă în secolul XV-lea, datorită construirii cetăţii, rolului strategic al cetăţii. După năvălirea turcilor pe teritoriul Ungariei cetatea a avut un rol decisiv, dar pîmă la urmă în anul 1566 oraşul şi cetatea au ajuns în mîna turcilor. În timpul ocupaţiei turceşti viaţa locuitorilor s-a desfăşurat în cadrul unei capitale de sandjac.

Acest sandjac a cuprins (în sine) aproape întregul teritoriu actual al judeţului Bichiş. Giula a fost un centru important din punctul de vedere al comerţului, dar şi din puctul de vedere al creşterii efectului de populaţie.

Cu privire la existenţa românilor din Giula, izvoarele istorice atestă tocmai din această perioadă a ocupaţiei turceşti că aici trăiau şi români de religie ortodoxă. Spre exemplu mitropolitul Sofronie care şi-a avut reşedinţa la mănăstirea Hodoş-Bodrog deja în anul 1651 purta titlul de „mitropolitul cetăţilor Lipova şi Giula.

Evlia Celebi călător şi istoric turc, care a indepliit şi serviciul de militar între anii 1660–1666 a cutreierat prin toată Ungaria ocupată de turci şi a descris totul ce a constat pe baza călătoriilor sale. Din aceste descrieri avem multe informaţii despre viaţa locuitorilor din oraşul Giula, fiindcă acesta a vizitat oraşul în anul 1666.

Evlia Celebi a notat în legătură cu populaţia cetăţii „Întrega populaţie a oraşului vorbeşte limba turcească, dar mulţi ştiu să vorbească ugureşte şi româneşte. Iobagii toţi sînt unguri şi români.

Documentele privitoare la înfiinţarea comunităţii ortodoxe din Giula s-au pierdut de-a lungul secolelor. În prezent nu ştim data înfiinţării comunităţii bisericeşti doar că în anul 1703 a existat. În acest an s-a pus sigilul comunităţii bisericeşti pe o cerere adresată episcopiei din Arad.

După alungarea turcilor din ţară în anul 1695 judeţul şi totodată Giula s-a eliberat, iar în anul 1715 s-a reorganizat şi judeţul Bichiş. În secolele următoare – după 1720 cînd oraşul a ajuns în proprietatea baronului Harruckern şi acesta a scos românii de pe teritoriul cetăţii şi ia aşezat în partea de nordest a oraşului – prezenţa populaţiei române poate fi urmărită în continuitate. În anul 1721 în partea nord-est a oraşului s-a construit biserica ortodoxă din lemn. Nu peste mult în anul 1727 în locul bisericii de lemn s-a construit o altă biserrică din cărămidă. iar în anul 1762 din nou s-a construit o biserică, dar fără turn. De abia în anul 1774 bisericii i s-a construit şi turnul.