Oamenii nu pot avea suflet dacă nu şi l-au format, dacă n-a crescut în ei, dacă nu le-au fost cultivate şi încurajate stări sufleteşti...

Nu fiecare dintre noi recunoaşte că nu are suflet mare, larg, generos, profund etc., este greu să ne spunem că trăim pur şi simplu cu iluzia sufletului, cu o impresie... Pentru că ritmul de trai este prea rapid, ne găsim mereu pe o undă de imagini, acestea determinând, adesea, calitatea vieţii noastre umane. Altfel spus, trăim cu impresii despre noi şi despre alţii un segment mare de viaţă. «Prin urmare, scrie Gabriel Albu, societatea noastră se zbate a se adapta unei lumi a imaginii, rapidă şi convingătoare».

Pentru ca în studiul prezent să relevăm câteva direcţii biogene, susţinem întru totul «dialogul» reputatului om de cultură, savant, scriitor Bach Richard cu «actorul social» în formulele: Cine suntem noi? Ce facem noi aici? Încotro mergem?.. În contextul menţionat, Richard Bach ne învaţă: „Conştiinţa ta constituie gradul de destăinuire a dorinţei tale de a fi tu însuţi.” Aşadar, ascultă-te cu multă grijă de sine…

Astfel gânditorii tind să explice, chiar să justifice tendinţele spiritului uman de a-şi crea o icoană a desăvârşirii... Care există dincolo de ordinea lumii, de realitate...
