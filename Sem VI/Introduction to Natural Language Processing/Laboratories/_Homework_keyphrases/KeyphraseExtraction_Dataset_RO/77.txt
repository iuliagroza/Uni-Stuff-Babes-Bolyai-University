A vorbi despre E.C. şi dezvoltarea industrială constituie o periculoasă distragere de la probleme importante ale dezvoltării României, cum ar fi ieşirea din criză, creşterea producţiei, reducerea şomajului şi industriile de tehnicitate redusă (inclusiv lohnul) în care România este încă relativ competitivă, datorită costului redus al forţei de muncă.

Febra E.C. care sensibilizează pe unii politicieni sau cercetători perturbează astfel efortul de concentrare a atenţiei de la sarcinile cotidiene ca: ieşirea din criza economică care presupune economisirea, sporirea producţiei şi scăderea şomajului, într-o ţară cu o economie încă rămasă în urmă. Este deci irelevant să pui E.C. în centrul discuţiilor privind dezvoltarea României.

Acest punct de vedere este exprimat deseori de către manageri şi alţi specialişti mai conservatori, în discuţii informale, dar este mai rar exprimat făţiş în materiale scrise (articole, la seminarii etc.).

Aceasta susţine că E.C. este o etapă superioară a economiei de tip industrial, în care rolul cunoaşterii şi al competiţiei la nivel global sunt mult amplificate. O economie de succes este aceea care hrăneşte efectiv creaţia şi achiziţionarea de cunoaştere şi aplicaţiile sale la toate aspectele vieţii economice şi sociale.

Nici acest punct de vedere, mai larg răspândit, nu propune o schimbare fundamentală, E.C. fiind privită doar ca o intensificare, de mult apărută, a economiei de tip industrial.

Problema este de a moderniza în România cunoaşterea şi abilităţile / competenţele, mai ales în domeniul infrastructurii, prelucrăriilor şi al creşterii productivităţii muncii. Deci România trebuie să-şi dezvolte mai ales sistemele şi structurile care s-au dovedit eficace în economiile ţărilor avansate din cadrul U.E. şi să-şi dezvolte sistemele de inovare în aceste direcţii, în timp.

Este o cale relativ cunoscută din experienţa altor naţiuni şi se pune doar problema unei voinţe politice mai ferme.

Cel de al treilea punct de vedere, poate fi descris ca fiind: transformarea globală a viziunii. Acesta susţine că E.C. reprezintă o schimbare fundamentală în structura şi caracterul economiei globale, cu un potenţial tot aşa de original şi profund ca acel al revoluţiei industriale.

Ţările în curs de dezvoltare, ca România, trebuie să înţeleagă că această lume nouă, poate fi total diferită de cea care a avut succes în ţările dezvoltate sau în ţările care au progresat rapid în ultimii ani, din punct de vedere industrial.