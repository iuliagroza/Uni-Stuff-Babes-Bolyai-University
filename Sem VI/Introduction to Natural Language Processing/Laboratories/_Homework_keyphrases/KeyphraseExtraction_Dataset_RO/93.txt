Dupa un secol XX marcat de dureroase incercari si dezastre seismice (peste 1,6 milioane victime), secolul XXI si mileniul III au debutat cu noi avertismente: cutremurul din El Salvador la 13 ianuarie 2001, Mw=7,6 , care se cifrau la 21.01.2001 la 704 morti, 4055 raniti, 573609 persoane afectate, din care 60000 sinistrati, 69714 cladiri distruse si 104865 avariate, urmat la scurt tinp de cutremurul din India - Gujarat de la 26 ianuarie 2001, Ms=7,9, cauzand probabil de la 20.000 la 100000 morti si peste 1,5 miliarde dolari estimati preliminar ca fiind necesari pentru refacere.

Aceste seisme distructive se produc din nou in zone sau tari care de abia se vindecasera de ranile dezastrelor precedente: capitala Salvadorului fusese grav afectata in 1986 (M=5,5 , 1200 morti, 10000 raniti, 500000 sinistrati) iar India suferise cutremurul Maharashtra in 1993 (M=6,5, 10.000 morti, 9200 raniti, 17400 cladiri distruse si 11400 avariate.

La noi, efectele cutremurelor din 1940 si 1977 par atat de indepartate, incat a comenta efectele posibile ale unei “repetari” a unor cutremure apare sinonim cu a “cobi” sau a emite prognoze nefondate. De altfel ultimul an al secolului XX a fost pentru Romania unul amenintat de predictii seismice sumbre, pe care nimeni nu le-ar fi dorit transformate in realitati. Slava Domnului ca nu s-au confirmat!

Cineva a revenit la inceput de 2001 cu noi amenintari fanteziste pentru toamna acestui an, dar era poate prea devreme ca populatia sa reactioneze…De fapt de ori si cate cate ori am scapat de predictiile buclucase nu am scapat si de potentialul seismic al zonelor binecunoscute.

Desi sunt un argument puternic in favoarea masurilor imediate de reducere a riscului, seismic, avand in vedere caracterul spectaculos al notiunii de predictie seismica in intelegerea multor persoane cu responsabilitati sau la nivelul populatiei, cata vreme ne gaseam inca in secolul XX, multe predictii, chiar cele bazate pe date stiintifice, pareau mult prea indepartate ca sa ne preocupe pe termen scurt…

Se spera ca, poate, aceiasi autori sau altii vor reface unele estimari si vor impinge anii prognozati ceva mai incolo…Dar desi viata intima “tectonica” a Terrei se desfasoara dupa reguli care nu pot fi prognozate pe termen scurt, in cazul zonei Vrancea, indiferent de metodele matematice utilizate, nu pot fi neglijate regularitatile si caracteristicile de recurenta constatate statistic sau probabilistic pe cca. 1000 de ani.