Fizica ca domeniu fundamental al cunoașterii ce stă la baza tuturor științelor despre natură își are originea în gândirea antică. În manualele școlare și universitare din perioada sovietică, marcate de imperativele ideologiei dominante în epocă, erau oferite prea puține informații din istoria științei în general și a științelor naturale în particular. Accentul era pus, fără prea mare aprofundare, în special pe contribuțiile oamenilor de știință ruși sau sovietici.

Fizica ca domeniu fundamental al cunoașterii ce stă la baza tutO situație similară, însă cu referire la realitățile românești, este descrisă și în memoriile arheologului român E. Iaroslavschi, muzeograf (1972–1996), arheolog-expert și cercetător principal (1996–2012) la Muzeul Național de Istorie a Transilvaniei din Cluj-Napoca: „… bibliotecile erau destul de sărace, găseam, mai ales, literatură sovietică care proslăvea faptele de arme ale soldaților ruși…”.

Procesul de afirmare a fizicii ca știință a fost unul de durată – din cele mai vechi timpuri până în zilele noastre. De fapt, inițial se dezvolta nu doar fizica, avea loc un proces multilateral de cunoaștere ce cuprindea elemente de matematică, geografie, astronomie, biologie, generând un set amplu de cunoștințe despre ceea ce ne înconjoară (lumea, natura), separate pe parcursul secolelor și care astăzi se încearcă să fie din nou prezentate în mod integrat, cel puțin, în cursurile preuniversitare. Întrucât nici un tratat, lucrare sau manual nu poate pretinde că ar cuprinde „întregul univers”, vom prezenta începuturile dezvoltării învățământului, în special a acelui de inginerie și de fizică, în limba română.

Procesul de afirmare a fizicii ca știință a fost unul de durată – din cFizica în Țara Românească a început să fie studiată odată cu întemeierea în 1688 a Școlii Domnești de la Mănăstirea „Sfântul Sava” din București de către frații Șerban și Constantin Cantacuzino. În 1694 domnitorul Constantin Brâncoveanu a transformat această școală în Academia Domnească, pentru care a asigurat mijloace de întreținere și a determinat programa de studiu, trimițând cu burse mulți tineri la studii peste hotare.

Ca disciplină de studiu, fizica a început să fie predată la Academia Domnească în anul 1697 de către Sevastos Kimenites din Trapezund, care din 1702 predă aici și metafizica după Aristotel. Începând cu anul 1707, fizica se predă în limba greacă, la fel ca și toate științele, în virtutea prestigiului culturii elene vechi în Principatele române. A urmat o perioadă de circa 150 de ani, când în școlile de cultură generală și în învățământul superior se preda în limba greacă. Totuși, în această perioadă au avut loc și modificări importante. După încheierea războiului ruso-turc în 1795 se permitea studiile peste hotare, iar contactele cu europenii tor mai dificil puteau fi controlate de putere. Astfel, pe la mijlocul secolului al XVIII-lea se interzicea ca persoanele fără studii să ocupe anumite funcții.

Este necesar de menționat faptul că la începutul secolului al XVIII-lea se făcea deosebire între fizica experimentală și cea matematică, iar profesorul de fizică de la Academia Domnească din Iași, Nichifor Theotokis (1738–1802), a elaborat primul tratat de fizică modernă în două volume în limba greacă „Elemente de fizică”, utilizat și în Țara Românească.

Academiile Domnești cu predare în greacă au primit lovitura de grație odată cu deschiderea școlilor de ingineri de către Gheorghe Asachi la Iași (1813) și de către Gheorghe Lazăr la București (1818), ultima fiind desființată de Imperiul Otoman după Revoluția lui Tudor Vladimirescu din 1821. Prin aprobarea domnitorului Ioan Gheorghe Caragea, în 1817 este înființat la București Colegiul de limbă română pentru a-l înlocui pe cel grecesc de la Academia Domnească, iar în 1818 Gheorghe Lazăr este numit aici „dascăl”, fiind pionerul învățământului de fizică și matematică în limba română. Gheorghe Lazăr a fost și primul director al Școlii de la Sfântul Sava, unde se preda și ingineria hotarnică, în cadrul cursurilor de formare a agronomilor pentru măsurarea moșiilor.

Inginerul, pedagogul, teologul și traducătorul român Gheorghe LAZĂR s-a născut în 1779/1782 (conform diferitor surse) la Avrig, județul Sibiu. A urmat studiile gimnaziale la Sibiu și Cluj, iar studiile superioare de filozofie, istorie și de științe fizicomatematice – la Viena.