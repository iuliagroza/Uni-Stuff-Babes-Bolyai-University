Oamenilor cărora muzica le este un prieten de nădejde, alături de ei în fiecare zi, sunt cei care au de câștigat. Nu degeaba psihologii au inclus în procedurile lor și terapia prin muzică. Pe lângă rolul de bază de entertainment, muzica poate avea un rol puternic pozitiv și asupra psihicului și stării afective.

Este dezbătut subiectul efectelor muzicii asupra ascultătorilor. Mulți spun că muzica este, în sine, pur și simplu creată să descrie anumite emoții sau trăiri, în timp ce alți specialiști argumentează că muzica generează reacții afective, deci emoții ascultătorilor. Mai exact, aceasta este dihotomia între oamenii care înțeleg muzica și cei care o simt.

Pentru a defini starea de bine, acel “well-being” pe care oamenii îl caută, se poate spune că această stare înseamnă o combinație între stări pozitive, plăcere și sentimentul atribuirii unui sens vieții. Starea de bine apare atunci când oamenii simt că sunt ancorați în propria viață. În ceea ce privește muzica, efectele terapeutice se datorează adesea modului în care atenția, emoția, cunoașterea, comportamentul, comunicarea și percepția sunt modulate atunci când participanții se angajează în activitate muzicală.

Efectele muzicii asupra stării de bine sunt:
	- Exercițiu de empatie – percepția sunetelor joacă un rol în ceea ce privește instinctele de supraviețuire, iar emoțiile sunt o extensie a percepțiilor; ritmul inimii poate copia ritmul muzicii, iar ascultătorul poate percepe expresiile emoționale ale muzicii și le poate replica în interior, de aici pornind exercițiul de empatie;
	- Fericire și relaxare – muzica poate crea emoții pozitive, acestea generând o stare de bine; astfel, muzica joacă un rol semnificativ în generarea unor stări de fericire și ajută în relaxare;
	- Formă de terapie pentru afecțiuni fizice – muzica poate distrage, poate genera introspecție și poate fi o strategie de coping; astfel terapia prin muzică a fost utilizată pentru tratarea pacienților cu dureri cronice;
	- Reglarea nivelului de stres și anxietate – o cercetare a arătat faptul că 18% din persoanele în așteptarea unei operații au declarat niveluri mai scăzute de anxietate înaintea operației;
	- Reducerea nivelului de depresie – oamenii de știință au descoperit faptul că persoanele care cântă sau ascultă muzică prezintă scoruri mai scăzute în ceea ce privește depresia sau starea de nervozitate datorită efectelor pozitive ale muzicii asupra stării.

Starea de bine este un conglomerat format din mai multe elemente precum emoțiile pozitive, angajarea în mediul înconjurător, relațiile interpersonale, sentimentul de sens asupra vieții și sentimentul de auto-realizare. Astfel, medicii și specialiștii au găsit o formă de tratament sau instrument care să sporească nivelul de calitate a vieții, iar aceasta este muzica. Se spune că multe probleme de ordin fizic pot fi declanșate de starea de spirit grea și de problemele emoționale. Astfel, terapia prin muzică se poate încerca și de acasă, măcar pentru relaxare, dar poate apar și alte efecte pozitive care să influențeze pozitiv starea de spirit.