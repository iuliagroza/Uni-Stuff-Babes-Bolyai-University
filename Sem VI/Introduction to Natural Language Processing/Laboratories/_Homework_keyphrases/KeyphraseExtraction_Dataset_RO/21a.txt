A XVII-a ediție a Jocurilor Olimpice s-a desfășurat la Roma în perioada 25 august - 11 septembrie 1960. Roma a fost desemnată organizatoarea Jocurilor Olimpice de vară din 1908, dar după erupția Vezuviului din 1906 această onoare a revenit Londrei. În 1955, Roma a obținut dreptul de a organiza jocurile olimpice în detrimentul orașelor: Lausanne, Detroit, Budapesta, Bruxelles, Mexico și Tokyo. Ceremonia a fost deschisă de președintele Italiei, Giovanni Gronchi.

Pentru prima oară, competiția a fost transmisă în direct sau înregistrat de peste 100 de canale de televiziune din întreaga lume.

Au participat 83 de țări și 5.348 de sportivi.

Au căzut 73 de recorduri olimpice și 31 mondiale.

Reprezentativa feminină de gimnastică a URSS a câștigat 15 din 16 medalii posibile

Abebe Bikila din Etiopia a câștigat maratonul și a devenit primul negru african campion olimpic.

Echipa japoneză masculină de gimnastică a câștigat prima din cele cinci medalii de aur succesive; ultima din această serie a fost câștigată la Montreal 1976.

Ciclistul danez Knud Jensen s-a prăbușit în timpul cursei sub influența amfetaminelor și mai târziu a murit la spital. A fost pentru a doua oară când un atlet a decedat într-o competiție olimpică, după decesul portughezului Francisco Lazaro în timpul maratonului la Olimpiada din 1912.