Studiul urmăreşte stabilirea incidenţei modificărilor neurologice, evaluarea stării hemodinamicii cerebrale, hemodinamicii centrale şi renale la prematuri în perioada de adaptare.

S-a efectuat un studiu ecografic pe un număr de 51 de nou-născuţi prematuri trimişi în Secţia de reanimare de nou-născuţi etapa II a ICŞDOSMşiC în perioada 1 ianuarie - 30 aprilie 2008. Rezultatele investigaţiilor au fost comparate cu datele studiului la nou-născuţii la termen, investigaţi în clinica noastră.

Examinarea ecografică a fost realizată cu ecocardiograful Esaote My Lab 50, practicăndu-se examinarea în modul M, 2D şi Doppler.

A fost efectuată în ziua 3-a, 7-a de viaţă ecografia transfontanelară, EcoCG, SG rinichilor, studiul a inclus aprecierea hemodinamicii centrale, cerebrale şi renale. Dopplerometria circulaţiei cerebrale s-a efectuat pe artera cerebrală medie. Dopplerometria circulaţiei renale s-a efectuat pe artera renală dreaptă. Au fost studiaţi indicii: velocitatea maximă sistolică (Peak sistolic Velocity) (PSV), velocitatea minimă diastolică (End Dyastolic Velocity) (EDV), indicele de rezistivitate (IR), calculat după formula L/

Lotul de studiu a cuprins 51 de nou-născuţi prematuri cu greutatea la naştere între 900 şi 2500 g (Tabelul 1), vărsta de gestaţie era cuprinsă între 28 – 35 săptămăni (Tabelul 2). Starea copiilor la internarea în clinică a fost gravă – la 8 (15,7%) copii, foarte gravă – la 38 (70,6%) de copii, extrem de gravă – la 7 (13,7%) copii.

Majoritatea prematurilor (36 (70,6%)) au avut encefalopatie perinatală hipoxico-ischemică, la 18 (35,3%) copii cu semne clinice neurologice – hipotonie, hipertonus muscular, hiporeflexie, cianoză, desen marmorat al pielii, şi altele.
