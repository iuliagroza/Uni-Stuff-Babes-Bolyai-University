În perioada 8-10 iunie 2008, la Chişinău şi-a ţinut lucrările a IV-a Reuniune a Asociaţiei directorilor institutelor de istorie a ţărilor CSI cu genericul „Istoria şi problemele formării societăţii civile în statele postsovietice”, organizat de Institutul de Istorie, Stat şi Drept al A.Ş.M.

Această manifestare a fost iniţiată pentru prima data în istoria Academiei de Ştiinţe din Moldova, fiind încadrată în programul de acţiuni ale AŞM privind colaborarea internaţională şi schimbul de experienţă ştinţifică, ştiinţifico-didactică şi organizatorică. La lucrările reuniunii au participat directorii institutelor de istorie şi profesori renumiţi din 9 ţări CSI: Moldova (A. Burian, L. Zabolotnaia), Belarus (V. Danilovici), Ucraina (S. Kuliciţki), Rusia (A. Ciubarian, V. Işcenco, V. Ulunean, A. Şubin), Tadjikistan (A. Gafurov), Uzbekistan (D. Alimova, D. Abdulaev, F. Şakmuradova), Armenia (A. Melkonean, A. Haciatrean), Georgia (V. Kiknadze), Kazahstan (S. Majitov). Oraganizarea acestei manifestări a fost susţinută de către Fondul umanitar interstatal de colaborare al ţărilor CSI.

În cadrul reuniunii au fost abordate şi puse în discuţie un şir de probleme de ordin ştiinţific şi organizatoric: rezulatatele activităţii Asociaţiei institutelor de istorie ale ţărilor CSI pe parcursul anului 2007-2008; editarea numărului 2 al revistei Asociaţiei CHI; elaboararea strategiei de colaborare ştiinţifică între membrii Asociaţiei; proiecte ştiinţifice bilaterale şi multilaterale; organizarea manifestărilor ştiinţifice (conferinţe, simpozioane, etc.); scimb interacademic şi relaţii interinstituţionale; schimb de experienţă în problema pregătirii cadrelor ştiinţifice; elaborarea planului de activitate pe anul 2008-2009; pregătirea următoarei şedinţe a Asociaţiei.

Şedinţa a fost coordonată de către academicianul A. Ciubarian, directorul Institutului de istorie universală din Rusia, preşedintele Asociaţiei institutelor de istorie ale ţărilor CSI. În mod solemn academicianului A. Ciubarian i-a fost acordart înaltul titlu de Doctor Honoris Causa al Academiei de Ştiinţe din Moldova.

La 10 iunie, s-au desfăşurat lucrările mesei rotunde: „Aspectele istorice, juridice şi social-politice ale societăţii civile în ţările CSI în perioada postsovietică”. Directorii institutelor de istorie au prezentat rapoarte ştiinţifice, care au cuprins problemele realităţilor istorice în fiecare ţară, au arătat specificul şi deosebirile caracteristice fiecărei regiuni. S-a remarcat că particularităţile şi specificul dezvoltării istorice a ţărilor CSI în perioada postsovietică s-a reflectat şi asupra relaţiilor interstatale între fostele republici sovietice. Procesul de suveranitate în majoritatea republicilor în mod nemijlocit a atins dezvoltarea ştiinţifică şi naţional–culturală. Lupta pentru independenţa statală a generat naţionalizarea ştiinţei şi a schimbat accentele istorice. La închiderea şedinţei a fost luată hotărârea de a lărgi şi a diversifica aceste relaţii, care sunt extrem de necesare, în special tinerilor cercetători.
