Folosirea inteligenței artificiale în domeniul medical crează speranță pentru dezvoltarea și avansarea tratamentelor. 

Inteligența artificială se referă în general la capacitatea unui computer de a imita inteligența umană și totodată capacitatea de a învăța. De exemplu, folosind învățarea automată, oamenii de știință lucrează la dezvoltarea algoritmilor care îi vor ajuta în luarea deciziilor cu privire la tratamentul cancerului.  Aceștia speră ca aceste computere cu inteligență artificială vor putea analiza imagini radiologice și vor descoperi care sunt tumorile canceroase care vor răspunde bine chimioterapiei și care nu. Dar inteligența artificială, de asemenea, ridică provocări legale și etice semnificative. Multe dintre acestea sunt preocupări legate de confidențialitate, discriminare, afectare psihologică și despre relația medic-pacient. Relatările de mai jos susțin că factorii de decizie ar trebui să stabilească o serie de garanții în jurul inteligenței artificiale, la fel cum s-a procedat atunci când testele genetice au devenit obișnuite.

Inteligența artificială implică analiza unor cantități foarte mari de date pentru a distinge modele, care sunt apoi utilizate pentru a anticipa probabilitatea de reapariție. În medicină, datele pot proveni din înregistrări electronice de sănătate sau din mai multe surse. Inteligența artificial poate folosi înregistrări, date privind veniturile, caziere judiciare și chiar site-uri de socializare pentru a obține informații despre sănătatea unei persoane. Cercetătorii folosesc deja inteligența artificială pentru a diagnostica o multitudine de afecțiuni medicale. Acestea includ boli de inimă, accident vascular cerebral, diabet zaharat, viitoare abuzuri de opioide sau chiar suicid. 

Această capacitate predictivă a inteligenței artificiale ridică preocupări etice semnificative în domeniul medical. Dacă inteligența artificială generează predicții despre sănătatea pacienților, aceste informații ar putea fi incluse în fișierele medicale. Fișele medicale ale pacienților sunt văzute de zeci sau chiar sute de medici în timpul tratamentului medical. În plus, pacienții pot permite și altor persoane să le acceseze  datele medicale: de exemplu, atunci când vor să se angajeze sau vor să își facă o asigurare de viață. Mai marii din domeniul brokerilor de date sunt, de asemenea, în căutarea de date cu caracter personal, activitate ce implică inteligența artificială. 