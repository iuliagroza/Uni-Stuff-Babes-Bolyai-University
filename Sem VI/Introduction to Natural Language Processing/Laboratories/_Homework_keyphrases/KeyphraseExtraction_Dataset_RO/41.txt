Conform datelor statistice în ultimii 10 ani femeile au media de viată 70-75 ani. La 100 de bărbaţi mai în vârstă de 60 ani revin 224 femei.

Este cunoscut faptul că periclimacteriul (climacteriul) este o etapă biologică genetic programată din viaţa femeii, ce se manifestă prin dereglări fireşti ale proceselor ciclice în sistemul reproductiv, în organele şi sistemele legate de funcţia lui, astfel marcând tranziţia dintre etapa reproductivă şi sinescentă (după 70).

În sindromul climacteric (SC) rolul principal în expresivitatea tabloului clinic revine deficitului de estrogeni, care se instalează cu câţiva ani înainte de menopauză odată cu imbătrânirea ovarelor.

În această perioadă de vârstă critică pentru sănătate, femeia ajunge cu multiple patologii dobândite pe parcursul vieţii. Pe un acemenea fundal precar se poate dezvolta nu doar SC, ci şi alte stări patologice, precum precancer, cancer al uterului şi al glandelor mamare, osteoporoza, dereglări psihoemoţionale, neurodegenerative, vasomotoare, patologie cardiovasculară, urogenitală, atrofia mucoaselor şi a pielii, muşchilor, artrite.

Cu alte cuvinte femeia de la 50 ani, în perioada de activitate creativă şi spirituală maximă, devine cea mai neapărată şi foarte sensibilă.

Ultimii 5-10 ani, pe plan mondial, este pusă problema climaterului patologic. Tot mai mulţi savanţi sunt de părerea că această perioadă din viaţa femeii, merită un confort psihoemoţional mai bun. Dacă până nu demult acestor paciente li se argumenta că trebue să treacă singure peste această perioadă, astăzi, putem ferm recomanda terapia de substituţie hormonală (TSH).
