Procesele de lucru avute în vedere sunt cele cu grad ridicat de risc, care necesită incinte şi/sau echipamente speciale de lucru: sablare/alicare de curăţire, metalizare, sudare, tăiere termică şi vopsire; ele presupun condiţii foarte grele şi periculoase de muncă iar unele sunt cu atât mai periculoase cu cât sunt realizate de către factorul uman în condiţii în care nu există întotdeauna suficientă protecţie. Pentru toate aceste procese, reprezentative, introducerea noului concept de fabricaţie virtuală inteligentă, poate îndepărta intervenţia directă a omului asupra procesului, poate asigura îmbinarea şi repetabilitatea parametrilor tehnologici prescrişi şi a calităţii operaţiei executate în condiţii de lucru ’’curate’’, poate asigura securitatea oamenilor şi securitatea industrială, inclusiv protecţia mediului de lucru.

Fabricaţia virtuală este un concept cheie care însumează activităţi de fabricaţie şi care presupune modele şi simulări în loc de obiecte şi operaţii în lumea reală. Conceptul de fabricaţie virtuală inteligentă este deosebit de importantă pentru implementarea în procesele tehnologice cu grad ridicat de risc.

Sistemele de fabricaţie virtuală au un sistem fizic şi unul virtual. Întrucât sistemele virtuale sunt construite şi operate computerizat, ele sunt mai sigure şi mai economice. Mai mult, după ce datele sunt verificate în mediul virtual, eroarea este transmisă în mediul fizic.

În acest fel, relaţia dintre sistemul de fabricaţie fizic şi cel virtual este una de colaborare. Fabricaţia virtuală inteligentă reprezintă soluţia care ar putea rezolva consecinţele datorate riscului tehnologic.