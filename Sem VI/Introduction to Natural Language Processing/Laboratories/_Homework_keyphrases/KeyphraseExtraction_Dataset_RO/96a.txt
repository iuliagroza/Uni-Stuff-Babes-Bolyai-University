În ultimul secol, viața a devenit din ce în ce mai confortabilă și ușoară.  Noi, ca oameni, am dezvoltat o dependență neliniștătoare pentru orice. Spre exemplu, încearcă să te gândești la un singur lucru din casa ta pe care îl poți face de la zero. Nu poți. Trăim într-o lume în care putem doar să cumpărăm lucrurile de care avem nevoie. Avem o viață atât de lejeră încât o simplă pană de curent ne poate face să ne simțim pierduți.

Majoritatea oamenilor nici nu se gândesc la tehnicile esențiale de supraviețuire ca la ceva ce trebuie să dobândească. Au impresia că nu vor fi niciodată în situații de urgență, dar ideea e că nu plănuim să ne trezim în mijlocul lor, pur și simplu se întâmplă și ar trebui să fim oricând pregătiți.

Sunt oameni precum Ray Mears, Relu Nică și Bear Grylls care își dedică o foarte mare parte din timp acestor activități și au ajuns să fie și instructori de supraviețuire, încercând să le transmită oamenilor cât de importante sunt acestea. 

Mulți dintre noi nu am avut parte niciodată de ieșiri în natură sau sălbăticie fără gadget-urile care să ne ajute să ne descurcăm. Prin urmare, puțini știm cum se aprinde focul fără o brichetă sau alt instrument specific, cum să construim un adăpost, cum să ne menținem căldura corpului pe o vreme mai rece sau cum să improvizăm un filtru de apă. Lucruri ce, într-o lume fără tehnologie, ar putea face diferența dintre viață şi moarte.  

Cum aceste lucruri sunt vitale, ar fi indicat să le învățăm de mici. Și ce modalitate mai bună de a învăța și a te distra în același timp cunoașteți dacă nu o tabără de supraviețuire? Iată 8 tehnici pe care le poți învăța distrându-te.