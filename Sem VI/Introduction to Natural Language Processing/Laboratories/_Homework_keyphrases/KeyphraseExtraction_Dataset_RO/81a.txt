Jocurile de societate sunt o metodă plăcută și distractivă prin care ne putem petrece timpul alături de cei dragi la orice vârstă.

Dacă în cazul adulților jocurile de societate reprezintă doar o modalitate de a face timpul să treacă, în cazul celor mici rolul jocurilor de societate este mult mai complex.

Abilitățile de socializare au 2 componente de bază care trebuie dezvoltate încă de la vârste fragede: limbajul/ comunicarea și abilitățile de autoreglare cognitivă, emoțională și comportamentală (cunoscute ca „self regulation skills”). Copiii care nu reușesc să își dezvolte aceste aspecte ale personalității încă de la vârste fragede (3-4 ani) vor avea dificultăți în ceea ce privește integrarea socială mai târziu în viață.

Din fericire, nevoia noastră înnăscută de a socializa se manifestă încă din primii ani de viață, copiii fiind deosebit de intuitivi în a se apropia de ceilalți și a se juca împreună. Printre cele mai utile, simple și iubite jocuri care îi motivează pe cei mici să se petreacă timp împreună, ajutându-i să se își dezvolte abilitățile de socializare, sunt jocurile de societate pentru copii.

Istoria jocurilor de societate se întinde pe mii de ani, primele dovezi despre apariția acestora datând încă din antichitate. Odată cu trecerea timpului au fost create din ce în ce mai multe variante de joc, ulterior apărând cele destinate exclusiv copiilor. Acestea aduc lalolată un grup de copii care, prin intermediul jocului, învață să comunice efectiv, să colaboreze unul cu celălalt sau cum să joace fair-play și să nu se supere atunci când pierd.