Negocierea este o interacţiune care implică existenţa a doi sau mai mulţi parteneri cu interese neomogene. Principalul scop în procesul negocierii este obținerea consensului. De regulă, negociatorii se stărue să transforme interesele divergente în scopuri comune, ajustandu-și cerințele în mod flexibil și având rezerve de unde să cedeze, încă de la începutul procesului de negociere. Nu se porneste în nici o negociere de la „minimul acceptabil” cu ideea că „așa ar fi corect să fie” și cu speranța că partenerul va aprecia aceasta poziție „realistă”. În realitate, o negociere nu este altceva decât cea mai elementară aplicare în practică a a legii cererii si ofertei.

Negocierile permanent au constituit calea optimă de rezolvare a problemelor. Dreptul internaţional a consacrat negocierea ca fiind prima cale de soluţionare la care se recurge statele în cadrul unui diferend.

Avantajele pe care le oferă recurgerea la negociere sunt considerabile: costurile şi eforturile sunt mai mici, rezultatele pun în acord viziuni diferite şi armonizează creativ viziuni divergente, relaţiile de lungă durată între parteneri sunt îmbunătăţite, creşte implicarea şi sentimentul de responsabilitate al partenerilor de afaceri, resursele sunt alocate raţional printr-un mod de decizie colectiv, amiabil, posibilitatea apariţiei unui conflict se reduce.

Negocierea este calea armoniei, formula magică care transformă interesele opuse în interese complementare şi asigură succesul afacerilor şi cooperarea durabilă între state.

Conform prevederilor normelor de drept internaţional, statele sunt obligate să soluţioneze diferendele care au apărut între ele prin mijloace paşnice, pentru a nu supune pericolului pacea şi securitatea internaţională. Principiul unanim recunoscut al dreptului internaţional privitor la soluţionarea paşnică a diferendelor internaţionale are caracter imperativ şi este stipulat în Carta O.N.U. (p. 3 art. 2) şi alte acte normative internaţionale.
