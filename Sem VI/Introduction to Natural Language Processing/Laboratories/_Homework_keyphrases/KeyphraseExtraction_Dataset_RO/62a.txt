În conformitate cu Tratatul privind funcționarea UE, Uniunea Europeană (UE) se angajează să promoveze diversitatea culturală a Europei în relațiile sale internaționale. UE este parte la Convenția UNESCO din 2005 pentru protecția și promovarea diversității expresiilor culturale, principala legislație în acest domeniu.

Începând din 2007, promovarea culturii ca element esențial în relațiile internaționale ale UE a constituit unul dintre cele trei obiective principale ale Agendei europene pentru cultură. Acest angajament a fost reînnoit în cadrul noii agende europene pentru cultură din 2018.

Pentru a elabora o strategie eficientă privind relațiile culturale, Comisia 1) a derulat un amplu proces de cartografiere și de consultare în 54 de țări în contextul acțiunii pregătitoare „Cultura în relațiile externe ale UE”, cu sprijinul institutelor și organizațiilor culturale. În cadrul acestui proces au fost elaborate o serie de rapoarte de țară, un raport final și recomandări privind modul de abordare strategică a culturii la nivelul UE, 2) a consultat principalele părți interesate cu privire la valoarea adăugată, posibilele obiective și principii care stau la baza unei abordări mai strategice a culturii în relațiile externe ale Uniunii

Aceste acțiuni au pregătit terenul pentru publicarea comunicării comune „Către o strategie a UE pentru relațiile culturale internaționale”, piatra de temelie a cooperării culturale internaționale a UE. Strategia are trei obiective principale: