Știai că sistemele educaționale, cotate ca fiind cele mai bune din lume, pun foarte mare accent pe folosirea tehnologiei în procesul educațional? Domeniul educațional evoluează o dată cu tehnologia, integrând-o la toate nivelele. Este normal să ținem pasul cu această evoluție și să ne adaptăm vremurilor în care trăim. De ceva timp, tehnologia a început să își facă tot mai mult simțită prezența și în sălile de clasă care se transformă, în metodele de predare care evoluează, în viața elevilor care sunt din ce în ce mai ancorați în realitatea virtuală. Așadar, este necesar să apelăm la acest domeniu în efortul nostru de a oferi o educație modernă, completă, copiilor.

Deoarece tehnologia e tot mai prezentă în activitatea de zi cu zi a vieților noastre, trebuie să începem să îi pregătim pe copii pentru viitor, ținând cont de acest aspect. Elevii deja își îndreaptă atenția către tehnologie, în acest caz, rolul dascălilor fiind acela de a-i îndruma corect pe copii spre folosirea inteligentă a mediului online. Este necesar ca elevii să fie încurajați să își îndrepte atenția către tehnologie. Ea este viitorul, ea reprezintă majoritatea joburilor, ea este cea care susține dezvoltarea durabilă și sustenabilă. În plus, studenții sunt deja familiarizați cu multe dintre platformele și gadget-urile de pe care pot învăța. Acest lucru face procesul de educație mult mai simplu, etapa de familiarizare a copiilor cu tehnologia nemaifiind necesară. Mai mult decât atât, conexiunile rapide care se pot face între școli, studenți și profesori cresc ritmul de predare și de învățare.

Un rol important pe care îl are implicarea tehnologiei în sfera educațională, este acela că ajută studenții să își crească nivelul de încredere în sine. Lucrul în echipă, dar și individual, în unele cazuri, îi ajută pe copii să se conecteze unii cu alții, să colaboreze și chiar să intre în competiție. În plus, evaluarea studenților nu mai este făcută în funcție de vârstă și de anul de studiu în care sunt. Prin intermediul tehnologiei, vocea studenților este auzită în mod egal și aprecierea se face în funcție de realizările acestora, eliminându-se astfel, din procesul de evaluare, componenta subiectivă. Prin intermediul tehnologiei se poate face chiar și o diferențiere a studenților. Fiecare are o latură pe care o poate dezvolta mai mult. Fie că este vorba despre latura artistică, vizuală, muzicală, practică sau matematică, nu mai există o uniformizare. Fiecare copil are posibilitatea să aleagă cum să se exprime mai bine, care să fie ritmul lui de învățare, precum și metoda.