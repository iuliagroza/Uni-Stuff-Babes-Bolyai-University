Un manager trebuie săfi e, în primul rînd, Om. În orice colectiv există anumite discrepanţe sau situaţii în care te copleșește subiectivismul: îi tratezi însă la fel și pe cel care te-a criticat, și pe cel care ţi-a aruncat o vorbă la mînie. Un director este dator să înţeleagă că nimic din ce este omenesc nu poate fi străin oamenilor; să știe a găsi compromisul în relaţiile dintre elevi și profesori, ajutînd astfel și părinţii să nu intervină mereu în aplanarea confl ictelor; să fi e deschis pentru fi ecare elev și profesor. Nu este nimic mai important decît omul – iată imperativul unui veritabil conducător, dator să slujească colectivul pe care îl are în subordine. Dacă relaţiile în colectiv sînt tensionate, în zadar aștepţi performanţe de la elevi și calitate în procesul de instruire.

Calităţile unui manager își au sorgintea în familie, pe care o consider o academie. Tinzi să faci și mai bine, și mai frumos ceea ce ai învăţat de la părinţi. Mama mea susţinea că o persoană cu diplomă trebuie să posede o cultură vastă, să fi e de o inteligenţă specială și sensibilă la orice problemă. Sînt de părere că la baza educaţiei noastre stau tradiţii de secole, experienţa zecilor de generaţii, iar un sistem de învăţămînt nu poate fi construit pe un loc gol. Un manager trebuie să aibă și o poziţie civică clară, care să-l ajute să ia decizii cu mult discernămînt. De asemenea, modestia este o trăsătură inerentă unui conducător.

Calităţile unui manager se manifestă în diferite situaţii. Directorul, ca orice om, poate greși. Important însă este să fi e înţeles și susţinut de colegi, elevi și părinţi. Acest triunghi de colaborare are o valenţă aparte în activitatea noastră, deoarece mulţi părinţi ne vin în ajutor, participă activ nu numai la adunări, dar și la consilii profesorale, lecţii, concursuri etc.

Calităţile unui bun manager urmează a fi formate. Nu am absolvit nici o școală specială ca să fi u pregătită pentru funcţia de director. Viaţa m-a impus să mă cultiv, să citesc mult; să mă autoperfecţionez. Multe lucruri le-am învăţat de la colegi.
