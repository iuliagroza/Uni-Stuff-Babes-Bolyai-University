Dezvoltarea turismului rural în comunele din Grupul de Actiune Locala Dobrogea Centrala este un obiectiv de importanţă strategică pentru politica locala şi regională. Identificarea modalităților de dezvoltare a acestui sector devine foarte importanta și mai ales necesară în contextul multitudinilor de probleme cu care se confruntă acest sector și care impiedică dezvoltarea acestuia la adevaratul său potențial.

Teritoriul prezintă o multitutdine de probleme datorate în special deficiențelor în asigurarea unei promovări și valorificări eficiente a potențialului turistic precum și lipsa produselor turistice integrate, promovarea insuficientă a arealelor turistice rurale ca destinații turistice, lipsa publicității evenimentelor rurale tradiționale, slaba calitate a facilităților de primire a turiștilor, interesul redus pentru evenimentele culturale locale, instabilitatea cadrului instituțional cu responsabilități în dezvoltarea strategiilor și politicilor de turism rural, lipsa cooperării în sector, insuficienta informare a turiștilor, infrastructura nedezvoltată mai ales în ceea ce privește transportul, comunicațiile și serviciile, gradul redus de ocupare al structurilor de cazare, dezvoltarea insuficientă a întreprinderilor mici și mijlocii din sectorul serviciilor suport.

Studiul își propune cercetare privind valorificarea resurselor naturale şi antropice în scop turistic, diversificarea şi creşterea calităţii serviciilor turistice şi propuneri privind îmbunătăţirea infrastructurii turistice.

În acest context, scopul prezentului studiu este de a propune soluţii de valorificare şi promovare superioară a turismului rural care să permită scoaterea în evidenţă a potenţialului turistic existent în comunele asociate Grupului de Acțiune Locala Dobrogea Centrală.

Soluţiile propuse pleacă de la premiza asupra faptului că turismul rural poate fi planificat, organizat şi dezvoltat eficient în cadrul produselor complexe compacte de tip si destinaţie turistică, iar demersul nostru s-a concentrat spre demonstrarea rolului acestor structuri în asigurarea valorificării potenţialului turistic şi implicit în promovarea, la un nivel superior al acestuia.