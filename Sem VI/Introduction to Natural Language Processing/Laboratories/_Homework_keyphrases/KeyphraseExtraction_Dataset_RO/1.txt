O INFLUENŢĂ DEOSEBITĂ ASUPRA PREŢULUI FORŢEI DE MUNCĂ DEJA O ARE DEZVOLTAREA INTELIGENŢEI ARTIFICIALE. INTELIGENŢA ARTIFICIALĂ ESTE DEFINITĂ DESEORI DREPT CAPACITATEA DIFERITOR SISTEME TEHNICE DE A EFECTUA FUNCŢII CREATIVE, CARE, TRADIŢIONAL, ERAU EFECTUATE DE CĂTRE OM. ANALIZA COMPETITIVITĂŢII ECONOMIEI UNEI PERSOANE, ASOCIAŢII ALE ACESTORA, ŢĂRI, OMENIRII ÎN ANSAMBLU SOLICITĂ IDENTIFICAREA FACTORILOR CONCREŢI AI ACESTEIA. NOŢIUNEA DE INTELIGENŢĂ ARTIFICIALĂ ESTE O NOŢIUNE MULTIDISCIPLINARĂ ȘI, PRIN URMARE, ARE MAI MULTE SENSURI. ESTE, ÎN SPECIAL, EVIDENŢIATĂ DE CĂTRE INFORMATICIENI, DAR SE EVIDENŢIAZĂ ȘI PRIN CONTRIBUŢIA SA LA AUTOMATIZAREA SI ROBOTIZAREA DIFERITOR PROCESE DIN CADRUL ACTIVITĂŢI UMANE, INCLUSIV A ACTIVITĂŢII ECONOMICE, PRIN SPORIREA MULTIPLĂ A PRODUCTIVITĂŢII FACTORILOR DE PRODUCŢIE ȘI A PRODUSULUI FINIT, ACCELERÂND ASTFEL CREȘTEREA ECONOMICĂ, DEPLASAREA ȘI SUBSTITUIREA FORŢEI DE MUNCĂ. 

Drept urmare, inteligenţa artificială creează noi posibilităţi pentru dezvoltarea umană, sporind astfel eficienţa activităţilor umane, inclusiv cea economică. Dar inteligenţa artificială este utilizată de către om în diverse domenii ale activităţii sale – de la domenii militare și până la cele civile, în activităţi legale, dar și nelegale, cu scopuri nobile și scopuri ignobile, sub diferite aspecte ale acestui fenomen, inclusiv sub cel economic. Astfel, concomitent cu impactul pozitiv pe care îl are, inteligenţa artificială produce și efecte negative considerabile. Prin urmare, frecventele atitudini exprimate în legătură cu utilizarea inteligenţei artificiale în diferite activităţi umane sunt, de cele mai multe ori, contradictorii – aceasta este benefică, este realizată în scopuri umane, dar, în același timp, comportă și pericole pentru omenire.

Iată de ce este foarte importantă studierea acestui fenomen din toate punctele de vedere, inclusiv aspectul lui economic. În prezentul articol vom încerca să abordăm un șir de chestiuni ce ţin de aspectul economic al inteligenţei artificiale, si anume: 
	a) esenţa inteligenţei artificiale din punct de vedere economic;
	b) rolul și oportunităţile inteligenţei artificiale pentru dezvoltarea umană;
	c) efectele pozitive și negative ale inteligenţei artificiale, provocările si limitele ei pentru activitatea economică.

Articolul în cauză constituie și o încercare de a conceptualiza fenomenul inteligenţei artificiale.

Inteligenţa artificială sub aspect economic include, în linii mari, procesele de producţie, reparaţie, schimb și consum ale acesteia. Sub aspectul economiei de piaţă este evidenţiată cererea și oferta unui asemenea produs, concurenţa și monopolizaea domeniului, rolul statului în domeniul inteligenţei artificiale, inclusiv raportul dintre iniţiativa privată și stat, precum și altele.

Cercetările în domeniul inteligenţei artificiale sunt la început de cale, așa cum fenomenul inteligenţei artificiale nu este încă pe deplin dezvoltat, cu toate că atât fenomenul în sine, cât și cercetările legate de el au deja o istorie. În termeni simpli, inteligenţa artificială se referă la sisteme sau la mașini care imită inteligenţa umană, pentru a efectua diverse activităţi și care se pot îmbunătăţi iterativ pe baza informaţiilor pe care le colectează. Cea mai simplă definiţie a inteligenţei artificiale este „inteligenţa mașinilor” inversă în raport cu „inteligenţa naturală” a oamenilor sau a animalelor. Termenul „inteligenţă artificială” se aplică în cazul în care mașinile imită unele funcţii cognitive proprii fi inţelor umane, cum ar fi „a invăţa”, „a rezolva problema”, a formula scopuri, a găsi metodele cât mai eficiente de atingere a scopurlor, a determina mecanismele atingerii scopurilor, a examina costurile utilizării inteligenţei artifi ciale.

În perioada anterioară, aceste activităţi ţineau doar de om. În prezent, suntem martorii preluării unora dintre aceste funcţii de către mașini. Care este limita acestei preluări de funcţii? Sunt viziuni ce indică la faptul că creativitatea rămâne a fi doar umană, spiritualitatea umană, sentimentele, simţurile omenești nu pot fi refl ectate de către mașini. Dar dezvoltarea practică a inteligenţei artificiale trece peste graniţe preconizate de a fi doar umane.