„Omul e curios din fire, adică urmând o tainică poruncă a naturii, el doreşte să ştie tot ce se poate şti, fiindcă ştiinţa e mai aducătoare de fericire decât neştiinţa. E, deci, porunca firească … să cercetăm, să căutăm, să aflăm, să ştim.”

Muzeul universitar este o instituţie educaţională si ştiinţifică creată cu scopul studierii fondării şi dezvoltării universităţii, educaţiei etico-deontologice a tinerei generaţii in cultura medicala. Ţinând cont de faptul că valorificarea trecutului generează un viitor prosper, iar adevărata generozitate a lui rezidă în a da totul prezentului, putem afirma cu certitudine că muzeul este instituţia care adună, depozitează, reţine cele mai alese vestigii istorice materiale, în scopuri atât cultural-educative, cât şi promotoare de noi idei, viziuni, progrese.

Pentru orice universitate care se respectă, una dintre datoriile de onoare este cunoaşterea propriei istorii. In această ordine de idei, vrem să amintim că muzeul a fost conceput în ideea respectului pentru trecut şi a valorilor transferate spre noile generaţii, iar exponatele – fotografiile, tratatele, lucrările ştiinţifice, reviste de specialitate, diplome, certificate, - sunt acumulate de-a lungul timpului.

De la fondarea in anul 1975 a muzeului de istorie a medicinii univrsitare si pină in prezent au fost traversate cîteva etape in evolutia muzeului, unele mai productive , altele de stagnare, datorita unor circumstante neprevazute.

Muzeului de istorie a medicinii a apărut la iniţiativa şi sub conducerea nemijlocită a ilustrului medic, savant, om de stat Nicolae Testamitanu - organizator al ocrotirii sănătăţii din Republica Moldova, rector al institutului de Stat de Medicină din Chişinău în intervalul anilor 1959-1963, fondatorul bazelor învăţământului medical din Moldova. Nicolae Testimiţanu a fost întotdeauna de părerea că Moldova trebuie sa-şi pregătească specialişti proprii în ramura medicinii. Muzeul înfiinţat din initiativa lui Nicolae Testimiţanu îşi are începutul în anul 1975 ( primul director al muzeului a fost V.Ioxa) şi era axat pe fotografii importante din istoria medicinii. Primele expoziţii a muzeului de istorie a medicinii au fost consacrate memoriei medicilor din institutul de medicina si farmacie, participanţi la Marele Război pentru apărarea Patriei (1941-1945), acestea fiind subiectul multor altor expoziţii în muzeele Chişinăului. În anul 1975 un grup de colaboratori ai Catedrei de Igienă Socială, sub conducerea profesorului Nicolae Testimiţanu a primit Premiul de Stat în domeniul Ştiinţei şi Tehnicii, fenomen pe larg promovat in activitatea muzeului.
