Atât metoda diferentelor finite cât si metoda elementelor finite sunt cazuri speciale ale metodei reziduurilor ponderate. Ambele metode aproximeaza ecuatiile care guverneaza fenomenul în interiorul domeniului fizic, reducând numarul infinit de grade de libertate ale sistemului continuu la o multime finita. Ele discretizeaza atât domeniul cât si frontiera sa elaborând si relatii speciale pentru “absorbirea” în ecuatii a conditiilor la limita date. Metoda elementelor de frontiera (MEFR), dezvoltata în mod deosebit în ultimii 20 de ani, este o noua metoda aproximativa de solutionare a problemelor la limita. În esenta, aceasta metoda, utilizând o solutie a ecuatiei omogene asociate sau o solutie fundamentala a ecuatiei date, reduce problema la o ecuatie integrala pe frontiera domeniului. Prin integrarea numerica sau analitica a acestei ecuatii integrale pe frontiera - care pretinde o discretizare doar a frontierei - se obtin datele necesare ce vor permite, prin intermediul unei reprezentari integrale asociate ecuatiei date, calculul solutiei în orice punct al domeniului.

Ecuatia integrala pe frontiera, pe lânga faptul ca micsoreaza cu o unitate dimensiunea problemei de rezolvat, incorporeaza si conditiile la limita asociate pentru care nu vor mai fi necesare relatii speciale. Metoda se poate aplica, fara o pregatire prealabila si domeniilor infinite, conditiile de la infinit fiind înglobate în ecuatia integrala respectiva. Este însa foarte important sa subliniem ca, pretul pe care-l platim facilitatilor enumerate mai sus consta în obligativitatea construirii explicite a unei solutii a ecuatiei omogene sau a unei solutii fundamentale. Aceasta va restrânge sfera de aplicabilitate a MEFR, în general, la operatori diferentiali cu coeficienti constanti. Deci nu trebuie sa credem ca MEFR este un procedeu universal, ci doar o metoda cu rezultate mai bune în anumite situatii.