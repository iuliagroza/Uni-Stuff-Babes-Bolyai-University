Femurul este osul care formează scheletul coapsei animalelor, fiind cel mai mare os din corp (la omul adult acesta măsoară 40–50 cm). La extremitatea sa superioară (epifiza superioară) se găsește capul femural care este legat de corpul femurului (sau diafiza) prin intermediul colului femural. La unirea colului femural cu diafiza femurală se găsesc două proeminențe numite trohanterul mare și trohanterul mic, unite prin linia intertrohanterică. Celălaltă epifiză este formată din condilii lateral și medial, epicondilii lateral și medial, tuberculul adductor și fața patelară care este acoperită de rotulă (sau patela).

Se așează superior extremitatea cotita, medial suprafața sferica si articulara a aceste extremitati, posterior marginea mai aspra a osului.

Corpul femurului (Corpus femoris, Corpus ossis femoris) este încurbat posterior, având o ușoară curbură cu o concavitate posterioară. Corpul este prismatic triunghiular și are trei fețe (anterioară, laterală și medială) și trei margini (medială, laterală și posterioară, numită linia aspră).
	- Fața anterioară, cuprinsă între marginea medială și marginea laterală, este convexă și netedă, pe ea inserându-se mușchiul vast intermediar (Musculus vastus intermedius).
	- Fața laterală, cuprinsă între marginea laterală și marginea posterioară, este netedă spre extremități și se strâmtează, ca și fața medială, spre extremitatea inferioară. Pe ea se inserează mușchiului vast intermediar (Musculus vastus intermedius)
	- Fața medială, cuprinsă între marginea medială și marginea posterioară, este netedă și nu are nici o particularitate. Ea este mai largă superior și se strâmtează spre extremitatea inferioară, unde devine unghiulară